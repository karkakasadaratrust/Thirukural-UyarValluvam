உ


## அதிகாரம் எண்

**செய்ந்நன்றி அறிதல் - பாயிரம் - 0கக - 011**

## உரை

அஃதாவது _(செய்ந்நன்றி அறிதலாவது)_,  
தனக்குப் பிறர் செய்த நன்மையை மறவாமை.  

இனியவை கூறி இல்லறம் வழுவாதார்க்கு  
உய்திஇல் குற்றம் "செய்ந்நன்றி கோறலே" ஆகலின்,  
அதனைப் பாதுகாத்துக் கடிதற் பொருட்டு,  
இஃது "இனியவை கூறலின்" பின் வைக்கப்பட்டது.

## உயர் வள்ளுவ வகுப்பு காணொளி

https://youtu.be/IG4ids8xN-M?t=1803 

## உயர் வள்ளுவ வகுப்பு ஒலி அமைவு 


## கூடுதல் குறிப்புகள்

**'நாம்' என்பதற்குள்ளே 'நான்' இருக்கிறேன்.**  
https://youtu.be/IG4ids8xN-M?t=564 

**உய்திஇல் குற்றம்**
>**கம்பராமாயணம்- கிட்கிந்தைப் படலம்**    
>**நீயும் மறந்தனையோ? என்று இலக்குவன் அனுமனை வினவ, அவன் மறுமொழி உரைத்தல்**  

>'சிதைவு அகல் காதல் தாயை,  
>தந்தையை, குருவை, தெய்வப்  
>பதவி அந்தணரை, ஆவை,  
>பாலரை, பாவைமாரை,  
>வதை புரிகுநர்க்கும் உண்டாம் மாற்றல்  
>ஆம் ஆற்றல்; **மாயா   
>உதவி கொன்றார்க்கு ஒன்றானும்  
>ஒழிக்கலாம் உபாயம் உண்டோ?'**  

>**சிதைவு அகல்** -கேடு நீங்கிய  
>**காதல் தாயை** - அன்புடைய தாயையும்  
>**தந்தையை, குருவை** -தந்தையையும் குருவையும்  
>**தெய்வப் பதவின் அந்தணரை** - தெய்வத்தின் இடத்திலுள்ள அந்தணர்களையும்  
>**ஆவை, பாலரை** - பசுக்களையும் குழந்தைகளையும்  
>**பாவைமாரை** - மகளிரையும்  
>**வதை புரிகுநர்க்கும்** - கொலை செய்தவர்களுக்கும்  
>**மாற்றலாம் ஆற்றல்** - (அந்தப் பாவங்களை) நீக்குவதற்குரிய வழிகள்  
>**உண்டாம்** -உள்ளதாம்  
>**மாயா உதவி** - (ஆனால்) அழியாத பேருதவியை  
>**கொன்றார்க்கு** - மறந்தவர்களுக்கோ  
>**ஒழிக்கலாம் உபாயம்** - (அப் பாவத்தைப்) போக்குவதற்குரிய வழி  
>**ஒன்றானும்  உண்டோ** - ஒன்றாவது உண்டோ? (இல்லை).  

>http://www.tamilvu.org/ta/library-l3700-html-l3700ind-133880

>தாய், தந்தை, குரு, அந்தணர், பசு, குழந்தை, பெண் ஆகியவர்களைக் கொல்லுதல் கொடும் பாதகச் செயலாகும்.  

>இருப்பினும் அப்பாவங்களைப் போக்குவதற்குரிய கழுவாய் உண்டு.  

>ஆனால், **செந்நன்றி மறத்தலுக்கோ அத்தகைய கழுவாய் இல்லை** என்பதாம்.  

>**எந்நன்றி கொன்றார்க்கும் உய்வுண்டாம் உய்வில்லை
>செய்ந்நன்றி கொன்றை மகற்கு (குறள் 110)**  

>**ஒருவன், செய்தி கொன்றோர்க்கு உய்தியில்லென அறம் பாடிற்றே** (புறநானுறு  34) என்ற வாக்குகளை ஒப்பிடுக.  

>**மாயா உதவி** - பயனழியாத உபகாரம், மறக்கத்தகாத நன்றி

## ஆங்கில விளக்கம்

