உ

## குறள் எண் 

**பெரியாரைத் துணைக்கோடல் – குறள் - ௦௪௪௪ - 0444**  

## குறள் 

**தம்மிற் பெரியார் தமரா வொழுகுதல்  
வன்மையுள் எல்லாம் தலை.**

## கொண்டு கூட்டும் முறை

**தம்மின் பெரியார் தமரா ஒழுகுதல், வன்மையுள் எல்லாம் தலை**

## குறள் சாரம் 

ஆள்பவர்க்கு ஆகக்கூடிய துணை,  
அறிவு முதலியவற்றால் தம்மின் மிக்கார் தமக்குச் சிறந்தாராகத் தாம் அவர்வழி நின்றுஒழுகுதல்.  

## பரிமேலழகர் உரை

**தம்மின் பெரியார் தமரா ஒழுகுதல்** - அறிவு முதலியவற்றால் தம்மின் மிக்கார் தமக்குச் சிறந்தாராகத் தாம் அவர்வழி நின்றுஒழுகுதல்,  

**வன்மையுள் எல்லாம் தலை** - அரசர்க்கு எல்லா வலிஉடைமையினும் தலை.

## பரிமேலழகர் உரைகுறிப்பு   

பொருள், படை, அரண்களான் ஆய வலியினும் இத்துணைவலி சிறந்தது என்றது, இவர் அவற்றான் நீக்கப்படாத தெய்வத்துன்பம் முதலியனவும் நீக்குதற்கு உரியராகலின்.    

## பொருட்குறிப்பு 

பொருள், படை, அரண்களான் ஆய வலியினும் இத்துணைவலி சிறந்தது என்றது,  
இவர் அவற்றான் நீக்கப்படாத தெய்வத்துன்பம் முதலியனவும் நீக்குதற்கு உரியராகலின்.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/A9_5tOnI_mA?t=2431

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்  

**தமரா** - தமக்கு துணையாக 
**வலி** - வலிமை, பலம்   
**தலை** - சிறந்தது, தலையாயது, முதன்மையானது  
**அரண்** - அகழி முதலியன

## பொருட்குறிப்பு விளக்கம்

**தம்மின் பெரியார்** -   அறிவு ஒழுக்கம் முதலிய எல்லாவற்றுள்ளும் தம்மைவிட பெரியவர்கள்    

**கம்பராமாயணம் கம்பன் நல்ல கவிதை குறித்த விளக்கம்**      
**2732.	புவியினுக்கு அணிஆய், ஆன்ற பொருள்
     தந்து, புலத்திற்று ஆகி
அவி அகத் துறைகள் தாங்கி,
     ஐந்திணை நெறி அளாவி,
சவி உறத் தெளிந்து, தண்ணென்
     ஒழுக்கமும் தழுவி, சான்றோர்
கவி எனக் கிடந்த கோதாவரியினை
     வீரர் கண்டார்.**  
     
**புவியினுக்கு அணியாய்** - பூமிக்கு ஓர் அணிகலன் போன்று அழகூட்டுவதாய் அமைந்து;   
**ஆன்ற பொருள் தந்து** - சிறந்த பொருள்களைக் கொடுத்து;   
**புலத்திற்று ஆகி** - வயல்களுக்குப் பயன்படுவதாக ஆகி;   
**அவி அகத்துறைகள் தாங்கி** - தன்னுள் அமைந்த பல நீர்த் துறைகளைக் கொண்டு;   
**ஐந்திணை நெறி அளாவி** - குறிஞ்சி முல்லை பாலை மருதம் நெய்தல் எனும் ஐந்து நிலப்பகுதி வழிகளில் பரவிச்
சென்று;      
**சவி உறத் தெளிந்து** - செவ்வையாய் தெளிவுடையதாகி;  
**தண்ணென் ஒழுக்கமும் தழுவி** - குளிர்ந்த நீரோட்டமும் உடையதாய்;  
**சான்றோர் கவியென(க்)கிடந்த கோதாவரியினை வீரர் கண்டார்** - கல்வியில் நிறைந்த பெரியோரின் செய்யுள் போல் விளங்கிய கோதாவரி எனும் ஆற்றை இராமலக்குவராம் வீரர்கள் பார்த்தனர்.  
http://tamilvu.org/slet/l3100/l3730sog.jsp?x=2732  

**இவர் அவற்றான் நீக்கப்படாத தெய்வத்துன்பம் முதலியனவும்** - முதல் கூறிய பொருள், படை, அரண் மற்றும் தெய்வதுன்பமும் 

## இலக்கணக்குறிப்பு விளக்கம்


## ஆங்கில கருத்தாக்கம் 


