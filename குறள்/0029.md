உ

## குறள் எண் 

**நீத்தார் பெருமை - குறள் - ௦௦௨௯ - 0029**

## குறள் 

**குணமென்னும் குன்றேறி நின்றார் வெகுளி  
கணமேயும் காத்தல் அரிது.**  

## கொண்டு கூட்டும் முறை

**குணம் என்னும் குன்று ஏறி நின்றார் வெகுளி கணமேயும் காத்தல் அரிது**

## குறள் சாரம்  

அவாவை விடுத்து, மெய்யுணர்ந்த துறவி சிறு கணமே கோபப்பட்டாலும்,   
அந்த கோபத்தைக் காத்தல் அரிது

## பரிமேலழகர் உரை

**குணம் என்னும் குன்று ஏறி நின்றார் வெகுளி** -  
துறவு மெய்யுணர்வு அவா இன்மை 
முதலிய நற்குணங்களாகிய குன்றின் முடிவின்கண் நின்ற முனிவரது வெகுளி  

**கணமேயும் காத்தல் அரிது** -  
தான் உள்ள அளவு கணமே ஆயினும்,  
வெகுளப்பட்டாரால் தடுத்தல் அரிது.  

## பரிமேலழகர் உரைகுறிப்பு   

சலியாமையும் பெருமையும் பற்றிக் குணங்களைக் குன்றாக உருவகம் செய்தார்.  
குணம் சாதியொருமை.  
அநாதியாய் வருகின்றவாறு பற்றி ஒரோவழி வெகுளி தோன்றியபொழுதே அதனை மெய்யுணர்வு அழிக்கும்ஆகலின் கணமேயும் என்றும், நிறைமொழி மாந்தர்ஆகலின் காத்தல் அரிது என்றும் கூறினார்.  
இவை இரண்டுபாட்டானும் அவர் ஆணை கூறப்பட்டது.  

## பொருட்குறிப்பு 

சலியாமையும், பெருமையும் பற்றிக்  
குணங்களைக் குன்றாக உருவகம் செய்தார்.  

அநாதியாய் வருகின்றவாறு பற்றி ஒரோவழி வெகுளி தோன்றியபொழுதே  
அதனை மெய்யுணர்வு அழிக்கும் ஆகலின்,  
**கணமேயும்** என்றும்,  
நிறைமொழி மாந்தர் ஆகலின்,  
**காத்தல் அரிது** என்றும் கூறினார்.  

இவை இரண்டுபாட்டானும்  
( குறள் 0028 - 0029 ) அவர் ஆணை கூறப்பட்டது.  

## இலக்கணக்குறிப்பு  

 **குணம்** - சாதியொருமை.  
 
## உயர் வள்ளுவ வகுப்பு காணொளி

https://youtu.be/ge_-BQuE5W4?t=4085 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஒரோவழி** - எப்பொழுதாவது  
**வெகுளி** - கோபம் 

## பொருட்குறிப்பு விளக்கம்

துறவுக்குக் குன்று போன்ற பெருமையையுடைய குணங்களான மெய்யுணர்வு, அவாவின்மை நிறைந்த துறவிக்கு,   
எப்பொழுதாவது உயிர்க்குணமாகிய கோபம் வெளிப்பட்டால், அதை நொடி நேரமும் தடுத்தல் அரிது.  
அவ்வாறு கோபம் வந்தால், அது நொடி நேரமே நிலைக்கும், அதையும் காத்தல் அரிது எனவும் கொள்ளலாம்.

## இலக்கணக்குறிப்பு விளக்கம்

சாதியொருமை - பல குணங்களை இணைத்து ஒன்றாகக் கூறுவது

## ஆங்கில கருத்தாக்கம் 


