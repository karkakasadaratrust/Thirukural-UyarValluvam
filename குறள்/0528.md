உ

## குறள் எண் 

**சுற்றந்தழால் – குறள் - ௦௫உ௮ - 0528**  

## குறள் 

**பொதுநோக்கான் வேந்தன் வரிசையா நோக்கின்  
அதுநோக்கி வாழ்வார் பலர்.**

## கொண்டு கூட்டும் முறை

**பொது நோக்கான் வேந்தன் வரிசையா நோக்கின், அது நோக்கி வாழ்வார் பலர்**

## குறள் சாரம் 

தகுதிபார்த்துச் சிறப்பு செய்பவனை அச்சிறப்பு பெறுவதற்காக பல சுற்றத்தார் அவனை விடாது அவனுடன் தங்கி இருப்பர்.
  
## பரிமேலழகர் உரை

**பொது நோக்கான் வேந்தன் வரிசையா நோக்கின்** - எல்லாரையும் ஒருதன்மையராக நோக்காது அரசன் தத்தம்தகுதிக்கு ஏற்ப நோக்குமாயின்,  

**அது நோக்கி வாழ்வார் பலர்** - அச்சிறப்புநோக்கி அவனை விடாது வாழும்சுற்றத்தார் பலர்.   

## பரிமேலழகர் உரைகுறிப்பு   

உயர்ந்தார் நீங்குதல்நோக்கிப் பொதுநோக்கை விலக்கி, எல்லாரும் விடாதுஒழுகுதல் நோக்கி வரிசைநோக்கை விதித்தார்.  
இந்நான்குபாட்டானும் சுற்றம்தழுவும் உபாயம் கூறப்பட்டது.  

## பொருட்குறிப்பு 
  
உயர்ந்தார் நீங்குதல்நோக்கிப் பொதுநோக்கை விலக்கி,  
எல்லாரும் விடாதுஒழுகுதல் நோக்கி வரிசைநோக்கை விதித்தார்.  

இந்நான்குபாட்டானும் (குறள் 0525 - 0528) சுற்றம்தழுவும் உபாயம் கூறப்பட்டது.  


## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/D5zS_VXhqMI?t=1955

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

தமிழர்களின் வாழ்வியல் சிறப்பு - வரிசை  
https://youtu.be/D5zS_VXhqMI?t=2050

## தொன்மையான சொற்கள்


## பொருட்குறிப்பு விளக்கம்

**சுற்றம்தழுவும் உபாயம்**  
பொது நோக்கு கொண்டு அனைவரையும் சமமாக நடத்தாமல், அவரவர் தகுதிக்கேற்ப நடத்தினால், அந்த சிறப்பைக் கருதி சுற்றத்தார் அவனைவிட்டு நீங்க மாட்டார்.

## இலக்கணக்குறிப்பு விளக்கம்


## ஆங்கில கருத்தாக்கம் 


