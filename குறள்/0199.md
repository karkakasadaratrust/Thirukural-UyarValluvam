உ

## குறள் எண் 

**பயனில சொல்லாமை - குறள் - 0க௯௯ - 0199**  

## குறள் 

**பொருள்தீர்ந்த பொச்சாந்துஞ் சொல்லார் மருள்தீரந்த  
மாசறு காட்சி யவர்.** 

## கொண்டு கூட்டும் முறை

**பொருள் தீர்ந்த பொச்சாந்தும் சொல்லார், மருள் தீர்ந்த மாசு அறு காட்சியவர்.  

## குறள் சாரம் 

**உண்மையான அறிவு பெற்றவர்கள் மறந்தும் பேசாத சொற்கள்**  
பயனில் இருந்து நீங்கிய சொற்களை மறந்தும் பேசமாட்டார்கள்,  
மயக்கத்திலிருந்து நீங்கிய தூயஅறிவுடையவர்கள்.  

## பரிமேலழகர் உரை

**பொருள் தீர்ந்த பொச்சாந்தும் சொல்லார்** - பயனின்நீங்கிய சொற்களை மறந்தும்சொல்லார்,  

**மருள் தீர்ந்த மாசு அறு காட்சியவர்** - மயக்கத்தின்நீங்கிய தூயஅறிவினையுடையார். 

## பரிமேலழகர் உரைகுறிப்பு   

தூயஅறிவு மெய்யறிவு.  
மருள்தீர்ந்த என்னும் பெயரெச்சம் காட்சியவர்என்னும் குறிப்புப்பெயர் கொண்டது.  
இவை மூன்றுபாட்டானும் பயன்இல சொல்லாமையின் குணம் கூறப்பட்டது.  

## பொருட்க்குறிப்பு 

**தூயஅறிவு** மெய்யறிவு.  
  
இவை மூன்றுபாட்டானும்  (குறள் 0197 - 0199) பயன்இல சொல்லாமையின் குணம் கூறப்பட்டது.  

## இலக்கணக்குறிப்பு  

**மருள்தீர்ந்த** என்னும் பெயரெச்சம் **காட்சியவர்** என்னும் குறிப்புப்பெயர் கொண்டது.  

## உயர் வள்ளுவ வகுப்பு காணொளி

https://youtu.be/GtPTc473J4E?t=7579

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**பொச்சாப்பு** - மறதி  
**தூய அறிவு** -  மெய்யறிவு - உண்மை அறிவு  
**மெய்** - கடவுள்; உண்மையை (கடவுளை) அறியும் அறிவு.  
**மருள்** - மயக்கம்  

## பொருட்க்குறிப்பு விளக்கம்


## இலக்கணக்குறிப்பு விளக்கம்

**பெயரெச்சம்** - ஒரு வினைச்சொல் முற்றிலும் பொருள் தருவதற்காகப் பெயர்ச் சொல்லைத் தழுவி வருவது பெயரெச்சம் எனப்படும். இச்சொல் தனித்து வரும்பொழுது பொருள் தராது; பெயர்ச்சொல்லைச் சார்ந்து வந்தே பொருள் தரும். இதில் காலம் தோன்றும்; பால் தோன்றாது. செய்த, செய்கின்ற, செய்யும் என்ற வாய்ப்பாட்டு முறையில் வரும். சான்று :  பார்த்த முகம், கற்கின்ற மாணவர், பாடும் பறவை.  

**ஈண்டு மருள் தீர்ந்தவர் (மயக்கத்தின் நீங்கியவர்) என்ற பெயர் எஞ்சி நின்று மருள்தீர்ந்த என்ற பெயரெச்சமாகும்; மருள்தீர்ந்த என்ற பெயரெச்சம் காட்சியவர் என்ற குறிப்புப் பெயர் கொண்டு பொருள் தருகின்றது.**

## ஆங்கில கருத்தாக்கம் 


