உ

## குறள் எண் 

இனியவை கூறல் – குறள் - ௦௦௯௮ - 0098  

## குறள் 

**சிறுமையுள் நீங்கிய இன்சொல் மறுமையும்  
இம்மையும் இன்பந் தரும்.** 

## கொண்டு கூட்டும் முறை

**சிறுமையுள் நீங்கிய இன்சொல், மறுமையும் இம்மையும் இன்பம் தரும்** 

## குறள் சாரம் 

துன்பம் தராத பொருளை, இனிய சொல்லொடு பிறர்க்குக் கொடுக்கும்போது, அது மறுமையிலும், இந்த பிறவியிலும் இன்பத்தைத் தரும்.

## பரிமேலழகர் உரை

**சிறுமையுள் நீங்கிய இன்சொல்** - பொருளால், பிறர்க்கு நோய் செய்யாத இனிய சொல்  

**மறுமையும் இம்மையும் இன்பம் தரும்** - ஒருவனுக்கு இருமையினும் இன்பத்தைப் பயக்கும். 

## பரிமேலழகர் உரைகுறிப்பு   

மறுமை இன்பம் பெரிதாகலின், முன் கூறப்பட்டது.  
இம்மை இன்பமாவது, உலகம் தன் வயத்ததாகலான் நல்லன எய்தி இன்புறுதல்.  
இவை இரண்டு பாட்டானும் இருமைப்பயனும் ஒருங்கு எய்துதல் வலியுறுத்தப்பட்டது.   

## பொருட்குறிப்பு 

மறுமை இன்பம் பெரிதாகலின், **முன்** கூறப்பட்டது.  

**இம்மை இன்பமாவது** - உலகம் தன் வயத்ததாகலான் நல்லன எய்தி இன்புறுதல். 

இவை இரண்டு பாட்டானும் (குறள் 0097- 0098),  
இருமைப்பயனும் ஒருங்கு எய்துதல் வலியுறுத்தப்பட்டது. 

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

பிறர்க்குத் தரும் பொருளும் துன்பம் இல்லாதனவாக இருந்து, இனிய சொல்லொடு கொடுக்கும்போது, அதனால், மறுமை, இம்மை இரண்டிலும் இன்பம் தரும் என்றார். மறுமையினால் கிடைக்கும் இன்பம் உயர்ந்ததாகவும், அழியாததாகவும் இருப்பதால், வரிசைப்படி சொல்லும் மரபில்(உயர்ந்தது கூறிப் பின் தாழ்ந்தது), மறுமை முதலில் கூறப்பட்டது என்றார். இம்மையின் இன்பம், அனைவரும் நண்பர்கள் ஆவர் என்பதால், தன்வயப் பட்டது என்றார். 

## இலக்கணக்குறிப்பு விளக்கம்


## ஆங்கில கருத்தாக்கம் 



