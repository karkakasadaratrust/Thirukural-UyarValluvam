உ

## குறள் எண் 

**கல்வி – குறள் - 0௩௯௩ - 0393**  

## குறள் 

**கண்ணுடையர் என்பவர் கற்றோர் முகத்துஇரண்டு  
புண்ணுடையர் கல்லா தவர்.**

## கொண்டு கூட்டும் முறை

**கண் உடையர் என்பவர் கற்றோர், கல்லாதவர் முகத்து இரண்டு புண் உடையர்**

## குறள் சாரம் 

**கற்றாரது உயர்வும் கல்லாதாரது இழிவும்**  
பொருள் நூல்களையும் கருவிநூல்களையும் பயின்று,  
அதனால் நாட்டையும், காலத்தையும் கடந்து பொருள்களை ஞானக்கண் கொண்டு காண்பவரே கற்றவர்.   
வெறும் ஊனக்கண் கொண்டு மட்டுமே பார்ப்பவர் கல்லாதவர்.

## பரிமேலழகர் உரை

**கண் உடையர் என்பவர் கற்றோர்** - கண்ணுடையர் என்று உயர்த்துச் சொல்லப்படுவார் கற்றவரே,  

**கல்லாதவர் முகத்து இரண்டு புண் உடையர்** - மற்றைக் கல்லாதவர் முகத்தின்கண் இரண்டு புண்ணுடையர், கண்ணிலர்.  

## பரிமேலழகர் உரைகுறிப்பு   

தேயம் இடையிட்டவற்றையும் காலம் இடையிட்டவற்றையும் காணும் ஞானக்கண் உடைமையின் கற்றாரைக் கண்ணுடையர் என்றும், அஃதின்றி நோய் முதலியவற்றால் துன்பம் செய்யும் ஊனக்கண்ணே உடைமையின் கல்லாதவரைப் புண்ணுடையர் என்றும் கூறினார்.   
மேற் கண்தன் இன்மை உணரநின்ற ஊனக் கண்ணின் மெய்ம்மை கூறியவாற்றான், பொருள் நூல்களையும் கருவி நூல்களையும் கற்றாரது உயர்வும் கல்லாதாரது இழிவும் இதனான் தொகுத்துக் கூறப்பட்டன.    

## பொருட்க்குறிப்பு 

* தேயம் இடையிட்டவற்றையும்  
* காலம் இடையிட்டவற்றையும் காணும் ஞானக்கண் உடைமையின் கற்றாரைக் **கண்ணுடையர்** என்றும்,  
அஃதின்றி  
நோய் முதலியவற்றால் துன்பம் செய்யும் ஊனக்கண்ணே உடைமையின் கல்லாதவரைப் **புண்ணுடையர்** என்றும் கூறினார்.   

மேற் ( குறள் 0392ல் கூறிய ) கண்தன் இன்மை உணரநின்ற ஊனக் கண்ணின் மெய்ம்மை கூறியவாற்றான்,  
* பொருள் நூல்களையும் கருவி நூல்களையும் கற்றாரது உயர்வும்  
* கல்லாதாரது இழிவும் இதனான் தொகுத்துக் கூறப்பட்டன.     

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/2hyejUI9Kf0?t=1270

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


