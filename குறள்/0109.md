உ

## குறள் எண் 

**செய்ந்நன்றியறிதல் - குறள் - 0க0௯ - 0109**  

## குறள் 

**கொன்றன்ன இன்னா செயினும் அவர்செய்த  
ஒன்றுநன்று உள்ளக் கெடும்.** 

## கொண்டு கூட்டும் முறை

**கொன்று அன்ன இன்னா செயினும், அவர் செய்த நன்று ஒன்று உள்ளக் கெடும்**

## குறள் சாரம் 

**நன்றல்லது அன்றே மறக்கும் திறம் அல்லது வழி**   
முதலில் ஒரு உதவியை செய்தவரே பிறகு கொல்வதைப் போன்ற பல தீமைகளைச் செய்தார் என்றாலும், அத்தீமைகள் எல்லாம், அவர், முன்பு செய்த ஒரு உதவியை மட்டுமே நினைத்துப் பார்த்தால், இல்லாமல் போய்விடும்.
 
## பரிமேலழகர் உரை

**கொன்று அன்ன இன்னா செயினும்** -  
தமக்கு முன் ஒரு நன்மை செய்தவர்,  
பின் கொன்றால் ஒத்த இன்னாதவற்றைச் செய்தார் ஆயினும்,

**அவர் செய்த நன்று ஒன்று உள்ளக் கெடும்** -  
அவை எல்லாம் அவர் செய்த நன்மை ஒன்றனையும் நினைக்க,  
இல்லையாம்.  

## பரிமேலழகர் உரைகுறிப்பு   

தினைத்துணை பனைத்துணையாகக் கொள்ளப்படுதலின், அவ் ஒன்றுமே அவற்றை எல்லாம் கெடுக்கும் என்பதாம்.  
இதனால் நன்றல்லது அன்றே மறக்கும் திறம் கூறப்பட்டது.   

## பொருட்குறிப்பு 

தினைத்துணை பனைத்துணையாகக் கொள்ளப்படுதலின் (குறள் 0104),  
அவ் ஒன்றுமே அவற்றை எல்லாம் கெடுக்கும் என்பதாம்.  

இதனால் நன்றல்லது அன்றே மறக்கும் திறம் கூறப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/IG4ids8xN-M?t=7196

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**இன்னா** - தீமை   

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


