உ

## குறள் எண் 

**கண்ணோட்டம் – குறள் – 0ருஎ௬ - 0576**  

## குறள் 

**மண்ணோடு இயைந்த மரத்தனையர் கண்ணோடு  
இயைந்துகண் ஓடா தவர்.**  

## கொண்டு கூட்டும் முறை

**கண்ணோடு இயைந்து கண்ணோடாதவர் மண்ணோடு இயைந்த மரத்து அனையர்**

## குறள் சாரம் 

**கண்ணால் இரக்கம் காட்டாதவர்கள் யாருக்குச் சமம்**  
இரக்கம் காட்டுவதற்குரிய கண்ணைப் பெற்றிருந்தும் அவ்இரக்கம் காட்டாதவர்கள்,   
நடமாடக் கூடியயவர்கள் என்றாலும் மண்ணுடன் சேர்ந்து ஒரே இடத்தில் நிற்கின்ற மரத்திற்குச் சமமானவர்கள்.  

## பரிமேலழகர் உரை

**கண்ணோடு இயைந்து கண்ணோடாதவர்** - ஓடுதற்குஉரிய கண்ணோடு பொருந்திவைத்து அஃதுஓடாதவர்  

**மண்ணோடு இயைந்த மரத்து அனையர்** - இயங்காநின்றாராயினும் மண்ணொடு பொருந்திநிற்கின்ற மரத்தினைஒப்பர்.

## பரிமேலழகர் உரைகுறிப்பு   

ஓடாதவர்என்புழிச் சினைவினை முதல்மேல் நின்றது.  
மரமும்கண்ணோடு இயைந்து கண்ணோடாமையின், இது தொழில் உவமம்.    
அதனைச் சுதைமண்ணோடு கூடிய மரப்பாவை என்றுஉரைப்பாரும் உளர்.  
அஃதுஉரையன்மை காணப்படும் கண்ணானன்றி அதனுள் மறைந்துநிற்கின்ற ஒருசார் உள்ளீட்டால் கூறினமையானும் 'மரக்கண்ணோ மண்ணாள்வார் கண்ணென்று இரக்கண்டாய் (புறத்திரட்டு 1555 முத்தொள்ளாயிரம் )' என்பதனானும் அறிக.    

## பொருட்குறிப்பு 

அதனைச் சுதைமண்ணோடு கூடிய மரப்பாவை என்றுஉரைப்பாரும் உளர்.  

அஃதுஉரையன்மை   
* காணப்படும் கண்ணானன்றி அதனுள் மறைந்துநிற்கின்ற ஒருசார் உள்ளீட்டால் கூறினமையானும்  
* _**'மரக்கண்ணோ மண்ணாள்வார் கண்ணென்று இரக்கண்டாய் (புறத்திரட்டு 1555 முத்தொள்ளாயிரம் )'**_ என்பதனானும் அறிக.   

## இலக்கணக்குறிப்பு  

**ஓடாதவர்**என்புழிச் சினைவினை முதல்மேல் நின்றது.  

மரமும்கண்ணோடு இயைந்து கண்ணோடாமையின், இது தொழில் உவமம்.    

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**சுதைமண்ணோடு கூடிய மரப்பாவை** - சுண்ணாம்பும் மண்ணும் சேர்ந்துச் செய்யப்பட்ட மரப்பொம்மை.    
**இயங்கா** - இயங்கி   
**சினை** - உறுப்பு   

## பொருட்குறிப்பு விளக்கம்


## இலக்கணக்குறிப்பு விளக்கம்

**மரமும்கண்ணோடு இயைந்து கண்ணோடாமையின்** - மரங்கள் (கரும்பில்இருப்பது போன்ற கணுக்கள்) கண்ணைப்பெற்றிருந்தும் இரக்கம் காட்டாது.    

## ஆங்கில கருத்தாக்கம் 


