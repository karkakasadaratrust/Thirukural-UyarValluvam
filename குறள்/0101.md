உ

## குறள் எண் 

**செய்ந்நன்றியறிதல் - குறள் - ௦௧௦௧ - 0101**  

## குறள் 

**செய்யாமல் செய்த உதவிக்கு வையகமும்  
வானகமும் ஆற்றல் அரிது.** 

## கொண்டு கூட்டும் முறை

**செய்யாமல் செய்த உதவிக்கு, வையகமும், வானகமும் ஆற்றல் அரிது**  

## குறள் சாரம் 

முன்னே தாம் ஒருவற்கு ஒன்றும் செய்யாமல் ஒருவர் தமக்குச் செய்த உதவிக்கு மண்ணுலகும் விண்ணுலகும் கொடுத்தாலும் ஈடாகாது. 

## பரிமேலழகர் உரை

**செய்யாமல் செய்த உதவிக்கு** -   
தனக்கு முன் ஓர் உதவி செய்யாதிருக்க ஒருவன் பிறனுக்குச் செய்த உதவிக்கு  

**வையகமும், வானகமும் ஆற்றல் அரிது** -   
மண்ணுலகும் விண்ணுலகும் கைம்மாறாகக் கொடுத்தாலும் ஒத்தல் அரிது.     

## பரிமேலழகர் உரைகுறிப்பு   

கைம்மாறுகள் எல்லாம் காரணமுடையவாகலின், காரணம் இல்லாத உதவிக்கு ஆற்றாவாயின.  
செய்யாமைச் செய்த உதவி என்று பாடம் ஓதி, மறித்து உதவமாட்டாமையுள்ள இடத்துச் செய்த உதவி என்று உரைப்பாரும் உளர்.  

## பொருட்குறிப்பு 

கைம்மாறுகள் எல்லாம் காரணமுடையவாகலின், காரணம் இல்லாத உதவிக்கு ஆற்றாவாயின.  

செய்யாமைச் செய்த உதவி என்று பாடம் ஓதி, மறித்து உதவமாட்டாமையுள்ள இடத்துச் செய்த உதவி என்று உரைப்பாரும் உளர். 

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/IG4ids8xN-M?t=2732

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**உபகாரம்** -  உதவி   
**கைம்மாறு** - பிரதி உபகாரம் - மறு உதவி   

## பொருட்குறிப்பு விளக்கம்

**காரணம் இல்லாத உதவி**  
மற்றவர்கள் தனக்கு எந்தஉதவியையும் முதலில் செய்யவில்லை என்றாலும்கூட காரணம் இல்லாமல் ஒருவன் மற்றவர்களுக்கு செய்தஉதவிக்கு மண்உலகமும் விண்உலகமும் மறுஉதவியாக கொடுத்தாலும் சமம் ஆகாது.

## இலக்கணக்குறிப்பு விளக்கம்


## ஆங்கில கருத்தாக்கம் 


