உ

## குறள் எண் 

**வாழ்க்கைத் துணைநலம் – குறள் - ௦௦௫௭ - 0057**  

## குறள் 

**சிறைகாக்குங் காப்புஎவன் செய்யும் மகளிர்  
நிறைகாக்குங் காப்பே தலை.** 

## கொண்டு கூட்டும் முறை

**மகளிர் சிறைகாக்கும் காப்பு எவன் செய்யும், நிறை காக்கும் காப்பே தலை**  

## குறள் சாரம் 
 
 பெண் தன் இயல்பான, நெஞ்சின் நிறையால் வரும் கற்பினாலேதான் காவல் அமையுமே அன்றி,  
 தலைவனின் மதில் மற்றும் வாயில்காவலாலே அமையாது என்றார்.

## பரிமேலழகர் உரை

**மகளிர் சிறைகாக்கும் காப்பு எவன் செய்யும்** -  
மகளிரைத் தலைவர்  
சிறையால் காக்கும் காவல் என்ன பயனைச் செய்யும்?  

**நிறை காக்கும் காப்பே தலை** -  
அவர் தமது நிறையால்  
காக்கும் காவலே தலையாய காவல்.  

## பரிமேலழகர் உரைகுறிப்பு   

சிறை மதிலும், வாயில்காவலும் முதலாயின.  
நிறை நெஞ்சைக் கற்பு நெறியில் நிறுத்தல்.  
காவல் இரண்டினும் நிறைக் காவல் இல்வழி ஏனைச் சிறைக்காவலால் பயன் இல்லை என்பார், நிறைகாக்கும் காப்பே தலை என்றார்.  
ஏகாரம் பிரிநிலைக் கண் வந்தது.  
இதனால் தற்காத்தற் சிறப்புக் கூறப்பட்டது.  

## பொருட்குறிப்பு 

**சிறை** - 
* மதிலும்,  
* வாயில் காவலும் முதலாயின.  

**நிறை** - நெஞ்சைக் கற்பு நெறியில் நிறுத்தல்.

காவல் இரண்டினும்  
நிறைக் காவல் இல்வழி  
ஏனைச் சிறைக்காவலால் பயன் இல்லை என்பார்,  
**நிறைகாக்கும் காப்பே தலை** என்றார்.  

இதனால் தற்காத்தற் சிறப்புக் கூறப்பட்டது. 

## இலக்கணக்குறிப்பு  

ஏகாரம் பிரிநிலைக் கண் வந்தது.  

## உயர் வள்ளுவ வகுப்பு காணொளி

https://youtu.be/bLwWervv-D4?t=8351

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

"நிலத்தின் தன்மை பயிர்க்கு உளதாகுமாம்                                  
நீசத்தொண்டும் மடமையும் கொண்ட தாய்                  
தலத்தில் மாண்புயர் மக்களைப் பெறுவது சாலவே அறிதாகுமோர் செய்தியாம்                                                           
குலத்து மாதர்க்குக் கற்பு இயல்பாகும்!  ~ **பாரதியார்**"    { https://youtu.be/bLwWervv-D4?t=8380 }

## தொன்மையான சொற்கள்


## பொருட்குறிப்பு விளக்கம் 

செயற்கையாய் மதில், வாயில் போன்ற காவலால் அல்லாது, பெண் இயல்பால் தன் நெஞ்சில் நிறைந்த 
நெறியால் வரும் கற்பின் காப்பே சிறந்ததாக அமையும் என்றார். 

## இலக்கணக்குறிப்பு விளக்கம்  

ஏகாரம் - இடைச்சொல். இது ஏழு விதமாக வரும்.
ஏகார வினைச்சொல்,
தேற்றமும் (உறுதி), வினாவும், எண்ணும், பிரிநிலையும் (தனித்து),
எதிர்மறையும், இசைநிறையும் (இசை நயம்), ஈற்றசைவு (அசை நிலை) மாகிய
ஏழு பொருளைத்தரும்.
இங்கு "**காப்பே**" என பிரிநிலை ஏகாரமாய் வந்தது. 

## ஆங்கில கருத்தாக்கம் 


