உ

## குறள் எண்   

**நாடு - குறள் – ௦௭௩௪ - 0734**  

## குறள் 

**உறுபசியும் ஓவாப் பிணியும் செறுபகையும்   
சேராது இயல்வது நாடு.**  

## கொண்டு கூட்டும் முறை

**உறு பசியும் ஓவாப்பிணியும் செறுபகையும் சேராது இயல்வது நாடு**

## குறள் சாரம் 

இவைகள் இல்லாமல் இனிது நடப்பதே நாடாவது.  

## பரிமேலழகர் உரை

**உறுபசியும்** - மிக்க பசியும்  

**ஓவாப்பிணியும்** - நீங்காத நோயும்  

**செறுபகையும் சேராது** - புறத்து நின்றுவந்து அழிவு செய்யும் பகையும்இன்றி  

**இயல்வது நாடு** - இனிது நடப்பதே நாடாவது. 

## பரிமேலழகர் உரைகுறிப்பு   

உறுபசி, உழவருடைமையானும் ஆற்ற விளைதலானும் சேராதாயிற்று. ஓவாப்பிணி, தீக்காற்று மிக்க குளிர் வெப்பங்களும் நுகரப்படுமவற்றது தீமையும் இன்மையின் சேராதாயிற்று. செறுபகை, அரசனாற்றலும் நிலைப்படையும் அடவியும் அரணும் உடைமையின் சேராதாயிற்று.    

## பொருட்குறிப்பு 

**உறுபசி** - உழவருடைமையானும் ஆற்றவிளைதலானும் சேராதாயிற்று.   

**ஓவாப்பிணி** - தீக்காற்று மிக்ககுளிர் வெப்பங்களும் நுகரப்படுமவற்றது தீமையும் இன்மையின் சேராதாயிற்று.   

**செறுபகை** - அரசனாற்றலும் நிலைப்படையும் அடவியும் அரணும் உடைமையின் சேராதாயிற்று.    

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/k74a9A6-vjc?t=1440 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

**தங்க முட்டையிடும் வாத்து**   
https://youtu.be/k74a9A6-vjc?t=2030 

## தொன்மையான சொற்கள்

**அடவி** - காடு  


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


