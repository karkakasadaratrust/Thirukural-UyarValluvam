உ

## குறள் எண் 

**சுற்றந்தழால் – குறள் - ௦௫உ௯ - 0529**  

## குறள் 

**தமராகித் தன்துறந்தார் சுற்றம் அமராமைக்  
காரணம் இன்றி வரும்.**

## கொண்டு கூட்டும் முறை

**தமராகித் தற்துறந்தார் சுற்றம் அமராமைக் காரணம் இன்றி வரும்**  

## குறள் சாரம் 

நாம் தீமை செய்ய, அதனால் நம்மை விட்டுப் பிரிந்தவர்களில் அத்தீமை நீங்க திரும்பி வந்தவனை அரவணைக்கும் முறை.  

## பரிமேலழகர் உரை

**தமராகித் தற்துறந்தார் சுற்றம்** - முன் தமராய் வைத்துத் தன்னோடு அமராது யாதானும் ஒரு காரணத்தால் தன்னைப் பிரிந்து போயவர் பின்னும் வந்து சுற்றமாதல்,  

**அமராமைக் காரணம் இன்றி வரும்** - அவ்அமராமைக்காரணம் தன்மாட்டு இல்லையாகத் தானேஉளதாம். 

## பரிமேலழகர் உரைகுறிப்பு   

அமராமைக் காரணம் இன்றி என்றதனான், முன் அஃதுண்டாய்த் துறத்தல் பெற்றாம்.  
அஃதாவது அரசன் தான் நெறிகெட ஒழுகல் வெறுப்பன செய்தல் என்றிவை முதலியவற்றான் வருவது.  
ஆக்கம் வருவிக்கப்பட்டது.  
இயற்கையாகவே அன்புடையராய சுற்றத்தார்க்குச் செயற்கையான் வந்த நீக்கம் அதனையொழிய ஒழியும், ஒழிந்தால் அவர்க்கு அன்பு செய்துகொள்ள வேண்டா, பழைய இயல்பாய் நிற்கும் என்பார், வருமென்றார்.   

## பொருட்குறிப்பு   

**அமராமைக் காரணம் இன்றி** என்றதனான், முன் அஃதுண்டாய்த் துறத்தல் பெற்றாம்.  
அஃதாவது அரசன் தான்  
* நெறிகெட ஒழுகல்  
* வெறுப்பன செய்தல் என்றிவை முதலியவற்றான் வருவது.  

இயற்கையாகவே அன்புடையராய சுற்றத்தார்க்குச் செயற்கையான் வந்த நீக்கம் அதனையொழிய ஒழியும்,  
ஒழிந்தால் அவர்க்கு அன்பு செய்துகொள்ள வேண்டா, பழைய இயல்பாய் நிற்கும் என்பார், **வருமென்றார்**.   

## இலக்கணக்குறிப்பு  

ஆக்கம் வருவிக்கப்பட்டது.    

## உயர் வள்ளுவ வகுப்பு காணொளி

https://youtu.be/3RPmRSsmFFc?t=1245

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

பகையும் உறவின் ஒரு கூறு  
https://youtu.be/3RPmRSsmFFc?t=1330

## தொன்மையான சொற்கள்

**அமர்தல்** - நேசித்தல் (நெஞ்சு கலத்தல்) 

## பொருட்குறிப்பு விளக்கம்


## இலக்கணக்குறிப்பு விளக்கம்

ஈண்டு குறளில் சுற்றம் என்ற சொல் பொருள் முற்றுப்பெறாமல் நிற்கிறது; முதலில் பிரிந்து போயவர் பின்னும் வந்து சுற்றமாதல் என்ற உரையின்மூலம் ஆக்கம் என்ற பொருள்கொண்ட ஆதல் (சுற்றம் + ஆதல் = சுற்றமாதல்) வருவித்து உரைக்கப்படுகிறது. 

## ஆங்கில கருத்தாக்கம் 


