உ

## குறள் எண் 

**கல்லாமை – குறள் - 0௪0அ - 0408**  

## குறள் 

**நல்லார்கண் பட்ட வறுமையின் இன்னாதே  
கல்லார்கண் பட்ட திரு.**

## கொண்டு கூட்டும் முறை

**நல்லார்கண் பட்ட வறுமையின் இன்னாது, கல்லார்கண் பட்ட திரு**

## குறள் சாரம் 

கல்லாதார் இடம் உள்ள செல்வம், கற்றவர் வறுமையினும் துன்பம் செய்யும்.  

## பரிமேலழகர் உரை

**நல்லார்கண் பட்ட வறுமையின் இன்னாது** - கற்றார்மாட்டு நின்ற வறுமையினும் இன்னாது,  

**கல்லார்கண் பட்ட திரு** - கல்லாதார்மாட்டு நின்ற செல்வம்.  

## பரிமேலழகர் உரைகுறிப்பு   

இழிவு சிறப்பு உம்மை விகாரத்தால் தொக்கது.  
தம்தம் நிலையின் அன்றிமாறி நிற்றலால் தாம் இடுக்கண்படுதலும் உலகிற்குத் துன்பஞ்செய்தலும் இரண்டற்கும் ஒக்குமாயினும், திரு கல்லாரைக் கெடுக்க, வறுமை நல்லாரைக் கெடாது நிற்றலான், வறுமையினும் திரு இன்னாது என்றார்.  
இதனால் அவர் திருவின் குற்றம் கூறப்பட்டது.    

## பொருட்க்குறிப்பு 

தம்தம் நிலையின் அன்றிமாறி நிற்றலால் தாம் இடுக்கண்படுதலும் உலகிற்குத் துன்பஞ்செய்தலும் இரண்டற்கும் ஒக்குமாயினும்,   
திரு கல்லாரைக் கெடுக்க,  
வறுமை நல்லாரைக் கெடாது நிற்றலான், **வறுமையினும் திரு இன்னாது** என்றார்.  

இதனால் அவர் திருவின் குற்றம் கூறப்பட்டது.   

## இலக்கணக்குறிப்பு  

இழிவு சிறப்பும்மை விகாரத்தால் தொக்கது.    

## உயர் வள்ளுவ வகுப்பு காணொளி

https://youtu.be/8zodCr5aQi4?t=2268

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**இன்னாது** - தீது, தீமை, வெறுப்பு, துன்பம்     
**திரு** - செல்வம்   
**இடுக்கண்படுதல்** - துன்பப்படுதல் 

## பொருட்க்குறிப்பு விளக்கம்

**செல்வத்தின் பொது இயல்பு**   
செல்வம் கற்றவனிடம் இருக்கவேண்டியது; ஏனெனில் கற்றவன் செல்வத்தை உருவாக்கும் ஆற்றல் உடையவன்.  
இயற்றல், ஈட்டல் முதலாய ஆற்றல் இன்மையின் கல்லாதவனிடம் செல்வம் இருப்பது அரிது. 

இத்தகைய இயல்பு மாறி வருவதால்,
கற்றவனிடமுள்ள வறுமை துன்பப்படும்; கல்லாதவனிடமுள்ள செல்வம் துன்பப்படும். மேலும் இந்நிலையைக் கண்டு உலகமும் துன்புறும். 
எனவே விளைவு துன்புறுதலே. 

ஈண்டு திருவள்ளுவர் இத்துன்பத்தை சமமாகக் கொள்ளாமல், கல்லாதவனிடமுள்ள செல்வம் கற்றவனிடமுள்ள வறுமையைக் காட்டிலும் இழிவானது என்பதைப் பரிமேலழகர் **வறுமையினும் இன்னாது** என்ற உரைக்குறிப்பின் விளக்கம் :-  
கற்றவனிடமுள்ள வறுமை கல்லாதவனின் செல்வத்தைவிட சிறந்தது (உயர்ந்தது).   
ஏனெனில், செல்வம் கல்லாரைக் கெடுக்கும். வறுமை கற்றவனைக் கெடுக்காது.  

**அவர் திருவின் குற்றம்** - கல்லாதவனிடம் காணப்படும் திருவின் (செல்வத்தின்) குற்றம்.  

## இலக்கணக்குறிப்பு விளக்கம்


## ஆங்கில கருத்தாக்கம் 


