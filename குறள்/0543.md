உ

## குறள் எண் 

**செங்கோன்மை  – குறள் – 0ரு௪௩ - 0543**  

## குறள் 

**அந்தணர் நூற்கும் அறத்திற்கும் ஆதியாய்  
நின்றது மன்னவன் கோல்.**  

## கொண்டு கூட்டும் முறை

**அந்தணர் நூற்கும் அறத்திற்கும் ஆதியாய் நின்றது, மன்னவன் கோல்**  

## குறள் சாரம் 

**செங்கோலது சிறப்பு**   
அந்தணர்களுக்கு உரிய வேதத்திற்கும், அவ்வேதத்தால் சொல்லப்பட்ட தருமத்திற்கும் காரணமாக நிலைத்து இருப்பது அரசனால் செலுத்தப்படும் செங்கோல்.

## பரிமேலழகர் உரை

**அந்தணர் நூற்கும் அறத்திற்கும் ஆதியாய் நின்றது** - அந்தணர்க்கு உரித்தாய வேதத்திற்கும் அதனால் சொல்லப்பட்ட அறத்திற்கும் காரணமாய் நிலைபெற்றது  

**மன்னவன் கோல்** - அரசனால் செலுத்தப்படுகின்ற செங்கோல் 

## பரிமேலழகர் உரைகுறிப்பு   

அரசர் வணிகர் என்னும் ஏனையோர்க்கு உரித்தாயினும் தலைமை பற்றி அந்தணர் நூல் என்றார்.  
'மாதவர் நோன்பும் மடவார் கற்பும் காவலன் காவல் அன்றித் தங்காவலான் (மணிமேகலை 22 சிறைசெய் காதை)' ஆகலின், ஈண்டு அறன்என்றது அவைஒழிந்தவற்றை.  
வேதமும் அறனும் அநாதியாயினும் செங்கோல் இல்வழி நடவா ஆகலின், அதனை அவற்றிற்கு ஆதியென்றும், அப்பெற்றியே தனக்கு ஆதியாவது பிறிதில்லை என்பார் நின்றது என்றும் கூறினார்.  
இவை இரண்டுபாட்டானும் செங்கோலது சிறப்புக் கூறப்பட்டது.    

## பொருட்குறிப்பு 

அரசர் வணிகர் என்னும் ஏனையோர்க்கு உரித்தாயினும் தலைமை பற்றி **அந்தணர் நூல்** என்றார்.  

_**'மாதவர் நோன்பும் மடவார் கற்பும் காவலன் காவல் அன்றித் தங்காவலன் (மணிமேகலை 22 சிறைசெய் காதை)'**_ ஆகலின்,  
ஈண்டு **அறன்**என்றது அவைஒழிந்தவற்றை.  

வேதமும் அறனும் அநாதியாயினும் செங்கோல் இல்வழி நடவா ஆகலின்,  
அதனை அவற்றிற்கு **ஆதி**யென்றும்,  
அப்பெற்றியே தனக்கு ஆதியாவது பிறிதில்லை என்பார் **நின்றது** என்றும் கூறினார்.  

இவை இரண்டுபாட்டானும் { குறள் 0542 & 0543 } செங்கோலது சிறப்புக் கூறப்பட்டது.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/ZiYDkjrgTpE?t=2350

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஆதி** - (இங்கு) காரணம்

## பொருட்குறிப்பு விளக்கம்

>**மணிமேகலை 22 சிறைசெய் காதை** 

>**சோழிக ஏனாதி தன்முகம் நோக்கி  
>யான்செயற் பால திளங்கோன் தன்னைத்  
>தான்செய் ததனால் தகவிலன் விஞ்சையன்  
>மாதவர் நோன்பும் மடவார் கற்பும்  
>காவலன் காவல் இன்றெனின் இன்றால்  
>மகனை முறைசெய்த மன்னவன் வழியோர்  
>துயர்வினை யாளன் தோன்றினன் என்பது  
>வேந்தர் தஞ்செவி யுறுவதன் முன்னம்  
>ஈங்கிவன் தன்னையும் ஈமத் தேற்றிக்  
>கணிகை மகளையுங் காவல்செய் கென்றனன்  
>அணிகிளர் நெடுமுடி யரசாள் வேந்தென்.**  

>**சோழிக எனாதி தன்முகம் நோக்கி** - சோழிக ஏனாதியின் முகத்தை நோக்கி,  
>**யான் செயற்பாலது இளங்கோன்தன்னைத் தான் செய்ததனால் தகவிலன் விஞ்சையன்** - இளங்கோலை யான் செயற்பாலதனை விஞ்சையன் தான்செய்ததனால் தகுதியிலாதவனா யினான்,  
>**மாதவர் நோன்பும் மடவார் கற்பும் காவலன் காவல் இன்றெனில் இன்றால்** - அரசனது காவல் இல்லையானால் தாபதர்களின் தவமும் மகளிர் கற்பும் இல்லையாகும்,  
>**மகனை முறைசெய்த மன்னவன் வழி ஓர் துயர் வினையாளன் தோன்றினன் என்பது** - கன்றையிழந்த பசுவின் துயரினைப் பொறாமல் தன் மகனைத் தேர்க்காலிற் கிடத்தி முறைபுரிந்த மனு வேந்தனின் மரபில் ஒரு தீவினையாளன் தோன்றினன் என்னும் சொல்,  
>**வேந்தர்தம் செவி உறுவதன் முன்னம்** - ஏனைய அரசர்கள் காதில் புகுவதன்முன்,  
>**ஈங்கிவன் தன்னையும் ஈமத்து ஏற்றி** - இவனை ஈமத்தில் ஏற்றி,  
>**கணிகை மகளையும் காவல்செய்க என்றனன் அணிகிளர் நெடுமுடி அரசன் வேந்து என்** - கணிகையின் மகளாகிய மணிமேகலையையும் சிறை செய்க என்றுரைத்தனன் அழகு விளங்குகின்ற பெரிய முடியினையுடைய அரசாளும் மன்னன் என்க.

## இலக்கணக்குறிப்பு விளக்கம்


## ஆங்கில கருத்தாக்கம் 


