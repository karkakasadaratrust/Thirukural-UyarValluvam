உ

## குறள் எண் 

**நிலையாமை - குறள் - 0௩௩௪ - 0334**  

## குறள் 

**நாளென ஒன்றுபோல் காட்டி உயிர்ஈரும்  
வாளது உணர்வார்ப் பெறின்.**

## கொண்டு கூட்டும் முறை

**நாள் என ஒன்றுபோல் காட்டி ஈரும் வாளது உயிர், உணர்வார்ப் பெறின்**

## குறள் சாரம் 


## பரிமேலழகர் உரை

**நாள் என ஒன்றுபோல் காட்டி ஈரும் வாளது உயிர்** - நாள் என்று அறுக்கப்படுவதொரு காலவரையறைபோலத் தன்னைக் காட்டி ஈர்ந்து செல்கின்ற வாளினது வாயது உயிர்,   

**உணர்வார்ப் பெறின்** - அஃது உணர்வாரைப் பெறின்.   

## பரிமேலழகர் உரைகுறிப்பு   

காலம் என்னும் அருவப்பொருள் உலகியல் நடாத்தற் பொருட்டு ஆதித்தன் முதலிய அளவைகளாற் கூறுபட்டதாக வழங்கப்படுவதல்லது தானாகக் கூறுபடாமையின் நாள் என ஒன்றுபோல் என்றும், அது தன்னை வாள்என்று உணரமாட்டாதார் தமக்குப் பொழுது போகாநின்றது என்று இன்புறுமாறு நாளாய் மயக்கலின் காட்டி என்றும், இடைவிடாது ஈர்தலான் வாளின் வாயது என்றும், அஃது ஈர்கின்றமையை உணர்வார் அரியர்ஆகலின் உணர்வார்ப் பெறின் என்றும் கூறினார்.   
உயிர் என்னும் சாதியொருமைப் பெயர் ஈண்டு உடம்பின்மேல் நின்றது, ஈரப்படுவது அதுவேயாகலின்.   
வாள் என்பது ஆகுபெயர்.   
இனி இதனை நாள்என்பதொரு பொருள்போலத் தோன்றி உயிரை ஈர்வதொருவாளாம் என்று உரைப்பாரும் உளர்.   
என என்பது பெயரன்றி இடைச் சொல்லாகலானும், ஒன்றுபோல் காட்டி என்பதற்கு ஒர்பொருட்சிறப்பு இன்மையானும், அது என்பது குற்றியலுகரம் அன்மையானும், அஃது உரையன்மை அறிக.  

## பொருட்க்குறிப்பு 

* காலம் என்னும் அருவப்பொருள் உலகியல் நடாத்தற் பொருட்டு ஆதித்தன் முதலிய அளவைகளாற் கூறுபட்டதாக வழங்கப்படுவதல்லது தானாகக் கூறுபடாமையின் **நாள் என ஒன்றுபோல்** என்றும்,   
* அது தன்னை வாள்என்று உணரமாட்டாதார் தமக்குப் பொழுது போகாநின்றது என்று இன்புறுமாறு நாளாய் மயக்கலின் **காட்டி** என்றும்,   
* இடைவிடாது ஈர்தலான் **வாளின் வாயது** என்றும்,   
* அஃது ஈர்கின்றமையை உணர்வார் அரியர்ஆகலின் **உணர்வார்ப் பெறின்** என்றும் கூறினார்.   
 
இனி இதனை **நாள்என்பதொரு பொருள்போலத் தோன்றி உயிரை ஈர்வதொருவாளாம்** என்று உரைப்பாரும் உளர்.   

## இலக்கணக்குறிப்பு  

**உயிர்** என்னும் சாதியொருமைப் பெயர் ஈண்டு உடம்பின்மேல் நின்றது,   
ஈரப்படுவது அதுவேயாகலின்.     

**வாள்** என்பது ஆகுபெயர்.        

* **என** என்பது பெயரன்றி இடைச் சொல்லாகலானும்,   
* **ஒன்றுபோல் காட்டி** என்பதற்கு ஒர்பொருட் சிறப்புஇன்மையானும்,   
* அது என்பது குற்றியலுகரம் அன்மையானும், அஃது உரையன்மை அறிக.

## உயர் வள்ளுவ வகுப்பு காணொளி

https://youtu.be/XIr_cq_OjnY?t=3075  
https://youtu.be/BM0ApxBK0K4?t=810

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஈர்தல்** - வெட்டுதல்  

## பொருட்க்குறிப்பு விளக்கம்


## இலக்கணக்குறிப்பு விளக்கம்

சாதி - ஓரினத்துப் பலபொருள்களுக்குப் பொதுவாயதோர் தன்மை.  **சாதி ஒருமை** - பல விடயங்களுக்குப் பொருந்துகிற பெயரை ஒருமையிலே உரைப்பது. சான்று - 1. மாடு புல் தின்னும். 2. மாம்பழம் இனிக்கும். ஈண்டு உயிர்களைக் குறிக்கும் சாதியொருமை உயிர் தங்கியிருக்கும் உடம்பின்மேல் நின்றது. உயிர் அழிவதில்லை; பயணிக்கிறது. 
**யாக்கை நிலையாமையை உணர்த்துவதால் ஈண்டு உயிர் உடம்பின்மேல் நின்றது.** 

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது ஆகுபெயர் எனப்படும்.     
**ஈண்டு வாள் என்பது வாளின் வெட்டுகின்ற வாயைக் குறிப்பதாக வாளினது வாய் என்று பரிமேலழகர் உரையில் விளக்குகிறார்.**

வினை, பெயர், குறிப்பு, இசை, எண், பண்பு என்னும் ஆறு பொருட்களில் என, என்று என்னும் **இடைச்சொற்கள்** வரும்.  சான்று : 'அழுக்கா றெனவொரு பாவி' - பெயரோடு இயைந்தது.  
**ஈண்டு என என்பது இடைச்சொல்**; பெயர்ச்சொல் அல்ல; ஒன்றுபோல் காட்டி என்பதில் சிறப்புப் பொருள் இல்லை; வாளது என்பதில் உள்ள அது என்பது குற்றியலுகரம் அல்ல, வாளது - வாளினது வாயைக் குறிக்கின்றது. எனவே, நாள்என்பதொரு பொருள்போலத் தோன்றி உயிரை ஈர்வதொருவாளாம் என்று உரைப்பாரின் உரை உரையன்மை என்று விளக்குகிறார். 

## ஆங்கில கருத்தாக்கம் 


