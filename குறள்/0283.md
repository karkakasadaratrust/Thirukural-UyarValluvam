உ

## குறள் எண் 

**கள்ளாமை  - குறள் - 0உஅ௩ - 0283**  

## குறள் 

**களவினால் ஆகிய ஆக்கம் அளவிறந்து  
ஆவது போலக் கெடும்.**

## கொண்டு கூட்டும் முறை

**களவினால் ஆகிய ஆக்கம், ஆவதுபோல அளவிறந்து கெடும்**  

## குறள் சாரம் 

**திருட்டால் வந்த செல்வம் தனக்கு உண்டாக்கும் எல்லைமீறிய துன்பம்(அ) கெடுவதின் எல்லை**  
திருட்டால் சேர்ந்த செல்வம் வளர்வதுபோலத் தோன்றி, தன் எல்லையைக் கடந்து கெட்டுவிடும்.  

## பரிமேலழகர் உரை

**களவினால் ஆகிய ஆக்கம்** - களவினால் உளதாகிய பொருள்,   

**ஆவதுபோல அளவிறந்து கெடும்** - வளர்வதுபோலத் தோன்றித் தன் எல்லையைக் கடந்து கெடும்.  

## பரிமேலழகர் உரைகுறிப்பு   

ஆக்கத்திற்கு ஏதுவாகலின், ஆக்கம் எனப்பட்டது.   
எல்லையைக் கடந்து கெடுதலாவது, தான் போங்காற் பாவத்தையும் பழியையும் நிறுத்திச் செய்தஅறத்தையும் உடன்கொண்டு போதல்.  
அளவு அறிந்தென்று பாடமோதி, அவர் பயன்கொள்ளும் அளவு அறிந்து அவ்வளவிற்கு உதவாது கெடும் என்று உரைப்பாரும் உளர்.  

## பொருட்க்குறிப்பு 

ஆக்கத்திற்கு ஏதுவாகலின், **ஆக்கம்** எனப்பட்டது.   

**எல்லையைக் கடந்து கெடுதலாவது** -தான் போங்காற் பாவத்தையும் பழியையும் நிறுத்திச் செய்தஅறத்தையும் உடன்கொண்டு போதல்.    

அளவு அறிந்தென்று பாடமோதி, அவர் பயன்கொள்ளும் அளவு அறிந்து அவ்வளவிற்கு உதவாது கெடும் என்று உரைப்பாரும் உளர்.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/cPFAvFZXidE?t=6600

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஆக்கம்** - செல்வம்   
**பாவம்** - தீவினையால் அடுத்த பிறவியிலும் தொடரும் துன்பம்  
**பழி** - இந்தப் பிறவியில் ஏற்படும் துன்பம்.  

## பொருட்க்குறிப்பு விளக்கம்

**எல்லையைக் கடந்து கெடுதலாவது** - திருடிய செல்வம் போகும்போது பாவத்தையும் பழியையும் அவனிடத்திலேயே இருக்கும்படிச் செய்து அவன் செய்த அறத்தையும் தன்னுடன் சேர்த்துக் கொண்டுபோதல்.  

## இலக்கணக்குறிப்பு விளக்கம்


## ஆங்கில கருத்தாக்கம் 


