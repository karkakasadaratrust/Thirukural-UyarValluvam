உ

## குறள் எண் 

**இல்வாழ்க்கை - குறள் - ௦௦௪௩ - 0043**  

## குறள் 

**தென்புலத்தார் தெய்வம் விருந்தொக்கல் தானென்றாங்கு  
ஐம்புலத்தாறு ஓம்பல் தலை.**  

## கொண்டு கூட்டும் முறை

**தென்புலத்தார் தெய்வம் விருந்து ஒக்கல் தான் என்று ஐம்புலத்து ஆறு ஓம்பல் தலை**   

## குறள் சாரம் 

பிதிரர், தேவர், விருந்தினர், சுற்றத்தார், தான் என்ற ஐந்து இடங்களிலும் செய்ய வேண்டிய அறங்களை செய்வதே இல்வாழ்வானுக்கு சிறப்புடைய அறம். 


## பரிமேலழகர் உரை

**தென்புலத்தார் தெய்வம் விருந்து ஒக்கல் தான் என்று** - பிதிரர், தேவர், விருந்தினர், சுற்றத்தார், தான் என்று சொல்லப்பட்ட,  

**ஐம்புலத்து ஆறு ஓம்பல் தலை** -  
ஐந்து இடத்தும் செய்யும் அறநெறியை  
வழுவாமல் செய்தல் இல்வாழ்வானுக்குச் சிறப்புடைய அறமாம். 

## பரிமேலழகர் உரைகுறிப்பு   

பிதிரராவார் படைப்புக்காலத்து அயனால் படைக்கப்பட்டதோர் கடவுட்சாதி.  
அவர்க்கு இடம் தென்திசை ஆதலின், தென்புலத்தார் என்றார்.  
தெய்வம் என்றது சாதியொருமை.  
விருந்து என்பது புதுமை.  
அஃது ஈண்டு ஆகுபெயராய்ப் புதியவராய் வந்தார்மேல் நின்றது.  
அவர் இரு வகையர்.  
பண்டு அறிவுண்மையின் குறித்து வந்தாரும், அஃது இன்மையின் குறியாது வந்தாரும் என.  
ஒக்கல் சுற்றத்தார்.  
எல்லா அறங்களும் தான் உளனாய் நின்று செய்ய வேண்டுதலின் தன்னை ஓம்பலும் அறனாயிற்று.  
என்ற என்பது விகாரமாயிற்று.  
ஆங்கு அசை.  
ஐவகையும் அறம் செய்தற்கு இடனாகலின், ஐம்புலம் என்றார்.  
அரசனுக்கு இறைப்பொருள் ஆறில் ஒன்றாயிற்று, இவ்வைம்புலத்திற்கும் ஐந்து கூறு வேண்டுதலான் என்பதறிக. 

## பொருட்குறிப்பு 

* பிதிரராவார் படைப்புக்காலத்து அயனால் படைக்கப்பட்டதோர் கடவுட்சாதி.  
 அவர்க்கு இடம் தென்திசை ஆதலின், **தென்புலத்தார்** என்றார். 

* **தெய்வம்** என்றது சாதியொருமை. 

* **விருந்து** என்பது புதுமை.  
அஃது ஈண்டு ஆகுபெயராய்ப் புதியவராய் வந்தார்மேல் நின்றது.  
அவர் இரு வகையர்.  
1. பண்டு அறிவுண்மையின் குறித்து வந்தாரும்,  
2. அஃது இன்மையின் குறியாது வந்தாரும் என.  

* **ஒக்கல்** சுற்றத்தார்.  

* எல்லா அறங்களும் **தான்** உளனாய் நின்று செய்ய வேண்டுதலின்,  
தன்னை ஓம்பலும் அறனாயிற்று.  

ஐவகையும் அறம் செய்தற்கு இடனாகலின், ஐம்புலம் என்றார். 

அரசனுக்கு இறைப்பொருள் ஆறில் ஒன்றாயிற்று,  
இவ்வைம்புலத்திற்கும் ஐந்து கூறு வேண்டுதலான் என்பதறிக. 

## இலக்கணக்குறிப்பு  

**விருந்து** - ஆகுபெயர்  
 
**என்ற** என்பது விகாரமாயிற்று.  

**ஆங்கு** அசை.   

## உயர் வள்ளுவ வகுப்பு காணொளி

https://youtu.be/K0W28JculmI?t=7342  
https://youtu.be/IaG2qks_p4g?t=2842

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

சிலப்பதிகாரத்தில் பூம்புகார் பெருமை - https://youtu.be/K0W28JculmI?t=7832

## தொன்மையான சொற்கள்

**பண்டு** - பழைமை   
**ஒக்கல்** - சுற்றத்தார் 

## பொருட்குறிப்பு விளக்கம்

பிதுர்க்கடன் மூதாதையரின் ஆன்மாவுடன் எவ்வாறு சேர்கிறது ? https://youtu.be/IaG2qks_p4g?t=1020 

## இலக்கணக்குறிப்பு விளக்கம்

சொல்ல வந்த பொருளோடு, சேராமல்,	செய்யுளின் ஓசையை நிரப்ப மட்டுமே	வந்த (பொருள் தாராத ) சொல்				
இங்கே, ஆங்கு என்பது அசைநிலையாக வந்தது.



## ஆங்கில கருத்தாக்கம் 


