உ

## குறள் எண் 

**கள்ளாமை  - குறள் - 0உஅ௬ - 0286**  

## குறள் 

**அளவின்கண் நின்றொழுகல் ஆற்றார் களவின்கண்  
கன்றிய காத லவர்.**

## கொண்டு கூட்டும் முறை

**அளவின்கண் நின்று ஒழுகல் ஆற்றார், களவின்கண் கன்றிய காதலவர்**

## குறள் சாரம் 

**திருட்டிலே மிகுந்த ஆசை கொண்டவர்கள் இலக்கணம்**  
உயிர் முதலியவற்றை அறிகருவி மூலம் அளந்தறிந்து அதன்வழியில் நின்று தாம் அறிந்துகொண்டதற்கு ஏற்ப நடந்து கொள்ளாதவர்கள்,  
திருட்டிலே மிகுந்த ஆசை கொண்டவர்களாவர்.  

## பரிமேலழகர் உரை

**அளவின்கண் நின்று ஒழுகல் ஆற்றார்** - உயிர் முதலியவற்றை அளத்தலாகிய நெறியின்கண் நின்று அதற்கேற்ப ஒழுகமாட்டார்,   

**களவின்கண் கன்றிய காதலவர்** - களவின்கண்ணே மிக்க வேட்கையை உடையார்.  

## பரிமேலழகர் உரைகுறிப்பு   

உயிர் முதலியவற்றை அளத்தலாவது, காட்சி முதலாகச் சொல்லப்பட்ட அளவைகளான் உயிர்ப்பொருளையும், அதற்கு அநாதியாய் வருகின்ற நல்வினை தீவினைக்கு உற்ற விளைவுகளையும், அவற்றான் அது நாற்கதியுள் பிறந்து இறந்து வருதலையும், அது செய்யாமல் அவற்றைக் கெடுத்தற்கு உபாயமாகிய யோக ஞானங்களையும், அவற்றான் அஃது எய்தும் வீட்டினையும், அளந்து உள்ளவாறு அறிதல்.   
இதனை ஆருகதர் தருமத்தியானம் என்ப.   
அதற்கேற்ப ஒழுகுதலாவது அவ்வளக்கப்பட்டனவற்றுள் தீயனவற்றின் நீங்கி நல்லனவற்றின் வழி நிற்றல்.  

## பொருட்க்குறிப்பு 

**உயிர் முதலியவற்றை அளத்தலாவது**,   
* காட்சி முதலாகச் சொல்லப்பட்ட அளவைகளான் உயிர்ப் பொருளையும் (குறள் 0242),   
* அதற்கு அநாதியாய் வருகின்ற நல்வினை தீவினைக்கு உற்ற விளைவுகளையும்,  
* அவற்றான் அது நாற்கதியுள் பிறந்து இறந்து வருதலையும் (குறள் 0062),   
* அது செய்யாமல் அவற்றைக் கெடுத்தற்குஉபாயமாகிய யோக ஞானங்களையும்,  
* அவற்றான் அஃது எய்தும் வீட்டினையும், அளந்து உள்ளவாறு அறிதல்.    
இதனை ஆருகதர் தருமத்தியானம் என்ப.   

**அதற்கேற்ப ஒழுகுதலாவது** - அவ்வளக்கப்பட்டனவற்றுள் தீயனவற்றின் நீங்கி நல்லனவற்றின் வழி நிற்றல்.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/FhxwqyDy6Ng?t=2753

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

ஒரு வைத்தியர் ஒரு நாத்திகருக்குக் கடவுளைக் காண்பித்த கதை !  
https://youtu.be/FhxwqyDy6Ng?t=3025

## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


