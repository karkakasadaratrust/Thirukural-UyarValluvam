உ

## குறள் எண் 

**நடுவு நிலைமை - குறள் - ௦௧௧௮ - 0118**  

## குறள் 

**சமன்செய்து சீர்தூக்கும் கோல்போல் அமைந்தொருபால்  
கோடாமை சான்றோர்க் கணி.** 

## கொண்டு கூட்டும் முறை

**சமன் செய்து சீர்தூக்கும் கோல்போல் அமைந்து ஒருபால் கோடாமை சான்றோர்க்கு அணி**  

## குறள் சாரம் 

**தீர்ப்பு சொல்லும் சான்றோர்க்கு அழகு**  
தராசுக்கோல் முதலில் தான் சமமாக நின்று,  
பிறகு தன்இடத்தில் வைத்த பொருளின் எடை இவ்வளவு என்று அறிவிப்பது போல,  
இவற்றை இலக்கணங்களாகக் கொண்டு ஒருபக்கமாக சாயாமல் இருத்தல் சான்றோர்க்கு அழகாகும்.  

## பரிமேலழகர் உரை

**சமன் செய்து சீர்தூக்கும் கோல் போல்** -  
முன்னே தான் சமனாக நின்று  
பின் தன்கண் வைத்த பாரத்தை வரையறுக்கும் துலாம் போல  

**அமைந்து ஒருபால் கோடாமை சான்றோர்க்கு அணி** -  
இலக்கணங்களான் அமைந்து ஒரு பக்கத்துக் கோடாமை  
சான்றோர்க்கு அழகாம்.  

## பரிமேலழகர் உரைகுறிப்பு   

உவமையடை ஆகிய சமன்செய்தலும் சீர் தூக்கலும் பொருட்கண்ணும், பொருளடை ஆகிய அமைதலும் ஒருபால் கோடாமையும் உவமைக்கண்ணும், கூட்டி, சான்றோர் சீர்தூக்கலாவது தொடை விடைகளால் கேட்டவற்றை ஊழான் உள்ளவாறு உணர்தலாகவும், ஒருபால் கோடாமையாவது அவ்வுள்ளவாற்றை மறையாது பகை நொதுமல் நட்பு என்னும் மூன்று திறத்தார்க்கும் ஒப்பக் கூறுதலாகவும், உரைக்க.  
இலக்கணங்களான் அமைதல் இருவழியும் ஏற்பன கொள்க.

## பொருட்க்குறிப்பு 

* உவமையடையாகிய சமன்செய்தலும் சீர் தூக்கலும் **பொருட்கண்ணும்**,  
* பொருளடை ஆகிய அமைதலும் ஒருபால் கோடாமையும் **உவமைக்கண்ணும்** கூட்டி,    
   
**சான்றோர் சீர்தூக்கலாவது** - தொடை விடைகளால் கேட்டவற்றை ஊழான் உள்ளவாறு உணர்தலாகவும்,   

**ஒருபால் கோடாமையாவது**  - அவ்வுள்ளவாற்றை மறையாது பகை நொதுமல் நட்பு என்னும் மூன்று திறத்தார்க்கும் ஒப்பக் கூறுதலாகவும் உரைக்க. 

**இலக்கணங்களான் அமைதல்** - இருவழியும் ஏற்பன கொள்க.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/Q5GmwVXfRbY?t=7273

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கோடுதல்** - வளைதல்  
**கோடாமை** - வளையாமை - நடுவு நிலையுடன் நிற்றல்  
**துலாம்** - தராசு  

## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


