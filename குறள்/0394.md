உ

## குறள் எண் 

**கல்வி – குறள் - 0௩௯௪ - 0394**  

## குறள் 

**உவப்பத் தலைக்கூடி உள்ளப் பிரிதல்  
அனைத்தே புலவர் தொழில்.**

## கொண்டு கூட்டும் முறை

**உவப்பத் தலைக்கூடி உள்ளப் பிரிதல் அனைத்தே, புலவர் தொழில்**

## குறள் சாரம் 

**கற்றாரது உயர்வு**    
நல்வழிஒழுகல் பிறர்க்கு உறுதிகூறல் முதலிய செயல்களால்   
யாவரையும் அவர் உள்ளம் மகிழுமாறு செய்து,  
இனி இவரை யாம் எப்போது சந்திப்போம் என அவர் நினைக்க, செல்பவரே கற்று அறிந்தவரின் தொழில்.

## பரிமேலழகர் உரை

**உவப்பத் தலைக்கூடி உள்ளப் பிரிதல் அனைத்தே** -   
யாவரையும் அவர் உவக்குமாறு தலைப்பெய்து,  
இனி இவரை யாம் எங்ஙனம் கூடுதும்? என நினையுமாறு நீங்குதலாகிய அத்தன்மைத்து,  

**புலவர் தொழில்** - கற்றறிந்தாரது தொழில். 

## பரிமேலழகர் உரைகுறிப்பு   

தாம் நல்வழிஒழுகல் பிறர்க்கு உறுதிகூறல் என்பன இரண்டும் தொழில் என ஒன்றாய் அடங்குதலின், அத்தன்மைத்து என்றார்.  
அத்தன்மை அப்பயனைத் தரும் தன்மை.  
நல்லொழுக்கம் காண்டலானும், தமக்கு மதுரமும் உறுதியுமாய கூற்றுக்கள் நிகழ்வு எதிர்வுகளின் இன்பம் பயத்தலானும், கற்றார் மாட்டு எல்லாரும் அன்புடையராவர் என்பதாம்.  
இதனால் கற்றாரது உயர்வு வகுத்துக் கூறப்பட்டது.    

## பொருட்க்குறிப்பு 

* நல்லொழுக்கம் காண்டலானும்,  
* தமக்கு மதுரமும் உறுதியுமாய கூற்றுக்கள் நிகழ்வு எதிர்வுகளின் இன்பம் பயத்தலானும், கற்றார் மாட்டு எல்லாரும் அன்புடையராவர் என்பதாம்.  

இதனால் கற்றாரது உயர்வு வகுத்துக் கூறப்பட்டது.  

## இலக்கணக்குறிப்பு  

* தாம் நல்வழிஒழுகல்  
* பிறர்க்குஉறுதிகூறல் என்பன இரண்டும் தொழில் என ஒன்றாய் அடங்குதலின், **அத்தன்மைத்து** என்றார்.  
**அத்தன்மை** அப்பயனைத் தரும் தன்மை.

## உயர் வள்ளுவ வகுப்பு காணொளி

https://youtu.be/2hyejUI9Kf0?t=2398

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

படிப்பாளி படகில் சென்ற கதை!  
https://youtu.be/2hyejUI9Kf0?t=2692

## தொன்மையான சொற்கள்

**தலைக்கூடி** - சேர்தல்  
**தலைப்பெய்து** - தலைக்கூடி - சேர்தல்
**மதுரம்** - (இங்கு) இனிமை  
**வகுத்து** - பல வகைகளாய்ப் பிரித்து

## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


