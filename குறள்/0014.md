உ

## குறள் எண் 

**வான்சிறப்பு - குறள் - ௦௦௧௪ - 0014**

## குறள் 

**ஏரின் உழாஅர் உழவர் புயலென்னும்  
வாரி வளங்குன்றிக் கால்.**  

## கொண்டு கூட்டும் முறை

**உழவர் ஏரின் உழாஅர் புயல் என்னும் வாரி வளம் குன்றிக்கால்**

## குறள் சாரம் 

மழை தன்னுடைய பயனைக் குறைத்தல்,  
உணவு இல்லாமைக்கு காரணம்.

## பரிமேலழகர் உரை

**உழவர் ஏரின் உழார்**- உழவர் ஏரான் உழுதலைச் செய்யார்  

**புயல் என்னும் வாரி வளம் குன்றிக்கால்** - மழை என்னும் வருவாய் தன் பயன் குன்றின். 

## பரிமேலழகர் உரைகுறிப்பு   

குன்றியக்கால் என்பது குறைந்து நின்றது. 
உணவு இன்மைக்குக் காரணம் கூறியவாறு.  

## பொருட்குறிப்பு 

உணவு இன்மைக்குக் காரணம் கூறியவாறு.  

## இலக்கணக்குறிப்பு  

**குன்றியக்கால்** என்பது குறைந்து நின்றது.  

## உயர் வள்ளுவ வகுப்பு காணொளி

https://youtu.be/r2WqfbW9UZ0?t=3146

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

உணவை நேரடியாக விளைவிப்பவர் உழவர்.  

அவர்கள் மழை இல்லை என்ற காரணத்தால் உழவு செய்ய முடியாமல் போகும்.  

அதனால்,  
உணவுக்குத் தேவையான பொருட்கள்  இல்லாமல் போகும்.  

இங்கே,  
மழை உணவுப் பொருட்கள் இல்லாமல் போகக் காரணம் என்றதால்,  
**உணவு இன்மைக்குக் காரணம் கூறியவாறு** என்று கூறினார்.  

## இலக்கணக்குறிப்பு விளக்கம்

குன்றியக்கால் என்பது குன்றிக்கால் என்று **ய** என்ற எழுத்து குறைந்து நின்றது. 

## ஆங்கில கருத்தாக்கம் 
### Transliteration(Tamil to English)  
Aerin uzhaar uzhavar puyal ennum  
Vaari valangundrik kaal

### Short Explanation  
When rain doesn’t pour, farmers will stop ploughing their fields.  

### Detailed Explanation  
Without rain the crops won’t grow, hence all farmers will stop ploughing their fields and lose their source of income.


