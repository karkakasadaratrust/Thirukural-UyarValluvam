உ

## குறள் எண்
**கடவுள் வாழ்த்து - குறள் 7**

## குறள் 
**தனக்குவமை யில்லாதான் றாள்சேர்ந்தார்க் கல்லான்  
மனக்கவலை மாற்றா லரிது**


## குறள் - பிரித்து வாசிக்கும் முறை
**தனக்குவமை இல்லாதான் தாள்சேர்ந்தார்க் கல்லால்  
மனக்கவலை மாற்றால் அரிது**


## தொடர் அமைப்பு
**தனக்கு உவமை இல்லாதான் தாள் சேர்ந்தார்க்கு அல்லால் மனக்கவலை மாற்றல் அரிது**

## உரை
**தனக்கு உவமை இல்லாதான் தாள் சேர்ந்தார்க்கு அல்லால்** - ஒருவாற்றனுந் தனக்கு நிகரில்லாதவனது தாளைச் சேர்ந்தார்க்கல்லது  
**மனக்கவலை மாற்றல் அரிது** - மனத்தின்கணிகழுந் துன்பங்களை நீக்குதல் உண்டாகாது.	


## உரைக்குறிப்பு
_'உறர்பால தீண்டா விடுதல் அரிது' ( நாலடியார் பழவினை 109 )_ என்றார்போல, ஈண்டு, **அருமை** இன்மைமேனின்றது.  
தாள் சேராதார் பிறவிக்கேதுவாகிய காம வெகுளி மயக்கங்களை மாற்றமாட்டாமையின், பிறந்து அவற்றான் வருந்துன்பங்களுள் அழுந்துவரென்பதாம்.


## உரை - பிரித்து வாசிக்கும் முறை
**தனக்கு உவமை இல்லாதான் தாள் சேர்ந்தார்க்கு அல்லால்** - ஒருவாற்றனும் தனக்கு நிகர் இல்லாதவனது தாளைச் சேர்ந்தார்க்கு அல்லது  
**மனக்கவலை மாற்றல் அரிது** - மனத்தின்கண் நிகழும் துன்பங்களை நீக்குதல் உண்டாகாது	


## உரைக்குறிப்பு - பிரித்து வாசிக்கும் முறை
_'உறர்பால தீண்டா விடுதல் அரிது' ( நாலடியார் பழவினை 109 )_ என்றார்போல, ஈண்டு, **அருமை** இன்மைமேல் நின்றது.  
தாள் சேராதார் பிறவிக்கு ஏது ஆகிய காம வெகுளி மயக்கங்களை மாற்றமாட்டாமையின், பிறந்து அவற்றான் வரும் துன்பங்களுள் அழுந்துவர் என்பதாம்.


## இலக்கண பிரிவுகள் 


## இலக்கணத் தொகுப்பு 


## இலக்கண விளக்கம்


## கூடுதல் விளக்கம்
_**நாலடியார் அறத்துப்பால்	11. பழவினை 109**_  	

_**ஈண்டுநீர் வையத்துள் எல்லாரும் எத்துணையும்  
வேண்டார்மன் தீய விழைபயன் நல்லவை  
வேண்டினும் வேண்டா விடினும் உறர்பால  
தீண்டா விடுதல் அரிது**  

(பொருள்.)  
**ஈண்டு நீர் வையத்துள்** - மிக்க நீரை உடைய கடலாற் சூழப்பட்ட உலகத்தில்,  
**எல்லாரும் எத்துணையும் வேண்டார் தீய** - யாரும் சிறிதும் துன்பம் தரும் தீயவற்றை விரும்பமாட்டார்கள்.  
**விழை பயன் நல்லவை** - எல்லாரும் எவ்வளவும் விரும்புகின்ற பயன்கள் இன்பம் தரும் நல்லனவே,  
**வேண்டினும் வேண்டாவிடினும் உறற்பால தீண்டாவிடுதல் அரிது** - மக்கள் விரும்பினாலும் விரும்பா விட்டாலும் அவர்கள்பால் வந்து பொருந்துதற்கு உரியன பொருந்தாது ஒழிதல் இல்லை.  

(கருத்து.) 
இன்பந் தரும் நல்லவற்றையே மக்கள் விரும்புதலால், அவற்றிற்கு ஏற்றபடி நல்வினைகளைச் செய்து வரல்வேண்டும்.
(இலக்கணம்.) 
**மன்** : அசைநிலை. 
**தீண்டா** என்னும் வினையெச்ச ஈறு தொக்கது. 
**அரிதென்றது** - "மனக்கவலை மாற்றலரிது" என்புழிப்போல இன்மைப்பொருட்டு.


## குறள் சார்ந்த கதைகள் 


## கடினமான சொற்கள்


## குறள் சாரம் 


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 
[குறள் 7] https://drive.google.com/open?id=1XhfUOxjHgj_UR0qoi7NTdkVPHehbl49f

## கூடுதல் குறிப்புகள்


## ஆங்கில விளக்கம்

