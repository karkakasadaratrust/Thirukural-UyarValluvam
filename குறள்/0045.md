உ

## குறள் எண் 

இல்வாழ்க்கை - குறள் - ௦௦௪௫ - 0045
## குறள் 

**அன்பும் அறனும் உடைத்தாயின் இல்வாழ்க்கை  
பண்பும் பயனும் அது.** 

## கொண்டு கூட்டும் முறை

**இல்வாழ்க்கை அன்பும் அறனும் உடைத்தாயின் அது பண்பும் பயனும்.**
## குறள் சாரம் 

கணவன், மனைவி கருத்தொருமித்து நடத்தும் இல்லறத்தின் பண்பு அன்பு என்றால், பயன் அறஞ்செய்வதாகும், 
அப்படி அமைந்தால், இல்வாழ்க்கை இறுதி வரை நிலைக்கும்.  

## பரிமேலழகர் உரை

**இல்வாழ்க்கை அன்பும் அறனும் உடைத்தாயின்** -  
ஒருவன் இல்வாழ்க்கை  
* தன் துணைவிமேல் செய்யத்தகும் அன்பினையும்,  
* பிறர்க்குப் பகுத்து உண்டல் ஆகிய அறத்தினையும் உடைத்தாயின்  

**அது பண்பும் பயனும்** - அவ்வுடைமை அதற்குப் பண்பும் பயனும் ஆகும். 

## பரிமேலழகர் உரைகுறிப்பு   

நிரல்நிறை.  
இல்லாட்கும் கணவற்கும் நெஞ்சு ஒன்றாகா வழி இல்லறம் கடைபோகாமையின், அன்புடைமை பண்பு ஆயிற்று,  
அறனுடைமை பயன் ஆயிற்று.  
இவை மூன்று பாட்டானும் இந்நிலையில் நின்றான் அறஞ்செய்யுமாறு கூறப்பட்டது.  

## பொருட்குறிப்பு 

இல்லாட்கும் கணவற்கும் நெஞ்சு ஒன்றாகா வழி இல்லறம் கடைபோகாமையின்,  
* அன்புடைமை பண்பு ஆயிற்று  
* அறனுடைமை பயன் ஆயிற்று.  

இவை மூன்று பாட்டானும் (குறள் 0043 - 0045 )  
இந்(ல்)நிலையில் நின்றான் அறஞ்செய்யும் ஆறு கூறப்பட்டது.  

## இலக்கணக்குறிப்பு  

நிரல் நிறை : அன்புடைமை பண்பு ஆயிற்று; அறனுடைமை பயன் ஆயிற்று.

## உயர் வள்ளுவ வகுப்பு காணொளி

https://youtu.be/IaG2qks_p4g?t=4472

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

ஆறு - வழி   
கடை போகாது - இறுதி வரை நிலைபெறாது 

## பொருட்குறிப்பு விளக்கம்

இல்லறத்தின் பண்பு அன்பு என்றால், பயன் அறஞ்செய்வதாகும், அப்படி அமைந்தால், இல்வாழ்க்கை இறுதி வரை நிலைக்கும். 

## இலக்கணக்குறிப்பு விளக்கம்

முதல் அடியில் சொல்லப்பட்ட இரு பொருட்கள் (அன்பு, அறன்), இரண்டாவது அடியில் சொல்லப்பட்ட, 
இரு பொருட்களை (பண்பு, பயன்) அதே வரிசையில் பொருள் கொள்வது நிரல்நிறை (நேர் நிரல் நிறை).
வரிசை மாற்றிப் பொருள் கொண்டால் அது முரல் நிரல் நிறை. 

## ஆங்கில கருத்தாக்கம் 


