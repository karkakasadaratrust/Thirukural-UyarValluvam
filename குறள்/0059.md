உ

## குறள் எண் 

**வாழ்க்கைத் துணைநலம் – குறள் - ௦௦௫௯ - 0059**  

## குறள் 

**புகழ்புரிந்த இல்லிலோர்க்கு இல்லை இகழ்வார்முன்  
ஏறுபோல் பீடு நடை.** 

## கொண்டு கூட்டும் முறை

**புகழ் புரிந்த இல் இலோர்க்கு,	இகழ்வார்முன் ஏறுபோல் பீடுநடை இல்லை.**  

## குறள் சாரம் 

புகழை விரும்பிய இல்லாளை, ஒருவன் கொள்ளாவிடில், பகைவனுக்கு முன், அவனது நடை சிங்கம்   
போன்று கம்பீரம் கொள்ள இயலாது.

## பரிமேலழகர் உரை

**புகழ் புரிந்த இல் இலோர்க்கு** - புகழை விரும்பிய இல்லாளை இல்லாதார்க்கு.  

**இகழ்வார் முன் ஏறுபோல் பீடுநடை இல்லை** -  
தம்மை இகழ்ந்துரைக்கும் பகைவர்முன்  
சிங்க ஏறுபோல நடக்கும் பெருமித நடை இல்லை.  

## பரிமேலழகர் உரைகுறிப்பு   

புரிந்த என்னும் பெயரெச்சத்து அகரம் விகாரத்தால் தொக்கது.  
பெருமிதம் உடையானுக்குச் சிங்க ஏறு நடையான் உவமம் ஆகலின், ஏறுபோல என்றார்.  
இதனால் தகைசான்ற சொல் காவா வழிப்படும் குற்றம் கூறப்பட்டது.  

## பொருட்குறிப்பு 

பெருமிதம் உடையானுக்குச்  
சிங்க ஏறு நடையான் உவமம் ஆகலின்,  
**ஏறுபோல** என்றார்.  

இதனால் தகைசான்ற சொல் காவாவழிப் படும்குற்றம் கூறப்பட்டது.   

## இலக்கணக்குறிப்பு  

புரிந்த என்னும் பெயரெச்சத்து அகரம் விகாரத்தால் தொக்கது.   

## உயர் வள்ளுவ வகுப்பு காணொளி

https://youtu.be/lgWDq6c4mT8?t=1445

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

**மாக மடங்கலும், மால் விடையும், பொன்
நாகமும், நாகமும், நாண நடந்தான்.**  ~**கம்பர்**  { https://youtu.be/lgWDq6c4mT8?t=1746 }                                    
இராமன் நடக்கும்போது அவனது பெருந்தோற்றம் கண்டு மேருமலையும், 
இவனைப் போல மிடுக்கோடு நடக்க முடியாமை பற்றிக் காளையும், யானையும் நாணின.  
நாகம்-மலை, யானை.

## தொன்மையான சொற்கள்

ஏறு - சிங்கம் 

## பொருட்குறிப்பு விளக்கம்

புகழை விரும்பிய இல்லாளை, ஒருவன் கொண்டில்லாவிட்டால், பகைவனுக்கு முன், அவனது நடை சிங்கம் போன்று  
கம்பீரம் கொள்ள இயலாது. இதனால், தகைசான்ற சொல்லை காவாதப் பெண்ணின் குற்றம் கூறப்பட்டது.

## இலக்கணக்குறிப்பு விளக்கம்

செய்யுளில் 'புகழ்புரிந் இல்லிலோர்க்கு' என்பதில் 'த'கரம், புரிந்த இல் இல்லோர்க்கு என்பதன் விகாரத்தால் தொக்கி நின்றது.  
புரிந்த - பெயரெச்சம்  
ஏறு நடை - தொழில் உவமம். சிங்கத்திற்கு நேராக உவமையாகாமல், அதன் தொழிலான, நடைக்கு உவமையானதால், 
தொழில் உவமம்  
உவமை - ஒருபுடை ஒப்பு.

## ஆங்கில கருத்தாக்கம் 


