உ

## குறள் எண் 

**வெருவந்த செய்யாமை – குறள் – 0ரு௬௪ - 0564**  

## குறள் 

**இறைகடியன் என்றுரைக்கும் இன்னாச்சொல் வேந்தன்  
உறைகடுகி ஒல்லைக் கெடும்.**  

## கொண்டு கூட்டும் முறை

**இறை கடியன் என்று உரைக்கும் இன்னாச்சொல் வேந்தன், உறை கடுகி ஒல்லைக்கெடும்**  

## குறள் சாரம் 

**குடிமக்கள் வேதனைப்பட்டால் வரும் தீங்கு**  
நம் அரசன் கொடியவன் என்று குடிமக்களால் சொல்லப்படும் இன்னாத சொல்லை உடைய வேந்தன்,  
வாழ்நாள் குறைந்து செல்வத்தையும் விரைவில் இழப்பான்.  

## பரிமேலழகர் உரை

**இறை கடியன் என்று உரைக்கும் இன்னாச்சொல் வேந்தன்** - குடிகளான் நம்இறைவன் கடியன் என்று சொல்லப்படும் இன்னாத சொல்லையுடைய வேந்தன்,  

**உறை கடுகி ஒல்லைக்கெடும்** - ஆயுளும்குறைந்து செல்வமும் கடிதின் இழக்கும். 

## பரிமேலழகர் உரைகுறிப்பு   

நெஞ்சு நொந்து சொல்லுதலான், இன்னாமை பயப்பதாய சொல்லை இன்னாச் சொல் என்றார்.  
உறை என்பது முதனிலைத் தொழிற்பெயர்.  
அஃது ஈண்டு ஆகுபெயராய் உறைதலைச் செய்யும் நாள்மேல் நின்றது.  
அது குறைதலாவது, அச்சொல்இல்லாதார்க்கு உள்ளதிற் சுருங்குதல்.    

## பொருட்குறிப்பு 

நெஞ்சு நொந்து சொல்லுதலான், இன்னாமை பயப்பதாய சொல்லை **இன்னாச் சொல்** என்றார்.  
 
**அது குறைதலாவது** - அச்சொல்இல்லாதார்க்கு உள்ளதிற் சுருங்குதல்.    

## இலக்கணக்குறிப்பு  

**உறை** என்பது முதனிலைத் தொழிற்பெயர்.  
அஃது ஈண்டு ஆகுபெயராய் **உறைதலைச் செய்யும் நாள்**மேல் நின்றது.   

## உயர் வள்ளுவ வகுப்பு காணொளி

https://youtu.be/vlZEMkU7lTE?t=3015 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஒல்லை** செல்வம்   

## பொருட்குறிப்பு விளக்கம்


## இலக்கணக்குறிப்பு விளக்கம்

**முதல்நிலைத் தொழிற்பெயர்** - தொழிற்பெயர் விகுதிகளே இல்லாமல், பகுதி மட்டும் வந்து, தொழில் ஆற்றுவதற்கு முதல்நிலைத் தொழிற்பெயர் எனப்படும்.     
**தொழிற்பெயர் விகுதிகள்** சான்று :  பாடல் - பாடு + அல்;  நாட்டம் - நாடு + அம்;  சேர்க்கை - சேர் + கை;  ஆட்சி - ஆள் + சி.                            

ஈண்டு உறைதல் என்பது 'தல்' என்ற விகுதி நீங்கி, உறை என்ற பகுதி மட்டும் வந்து, உறைதலான நாளைக் குறைக்கும்  முதல்நிலைத் தொழிற்பெயராயிற்று.   

ஈண்டு உறைதலான நாளைக் குறைப்பதென்பது ஆயுளைக் குறிப்பதால் ஆகுபெயர்.  

## ஆங்கில கருத்தாக்கம் 


