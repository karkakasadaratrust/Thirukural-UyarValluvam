உ

## குறள் எண் 

**அவையறிதல் - குறள் - ௦௭௧௧ - 0711**  

## குறள் 

**அவையறிந்து ஆராய்ந்து சொல்லுக சொல்லின்  
தொகையறிந்த தூய்மை யவர்.**  

## கொண்டு கூட்டும் முறை

**சொல்லின் தொகை அறிந்த தூய்மையவர் அவை அறிந்து ஆராய்ந்து சொல்லுக** 

## குறள் சாரம் 

**சபை ஆராய்ந்து சொல்லவேண்டிய அவசியம்**  
சொல்லின் குழுவை அறிந்த தூய்மை உடையவர்கள், ஒன்றைச் சொல்லும்போது அரசனுடன் அப்போது இருக்கும் சபையின் தன்மையை அறிந்து ஆராய்ந்து சொல்லவேண்டும்.  

## பரிமேலழகர் உரை

**சொல்லின் தொகை அறிந்த தூய்மையவர்** - சொல்லின் குழுவினை அறிந்த தூய்மையினையுடையார்  

**அவை அறிந்து ஆராய்ந்து சொல்லுக** - தாமொன்று சொல்லுங்கால் அப்பொழுதை அவையினை அறிந்து ஆராய்ந்து சொல்லுக. 

## பரிமேலழகர் உரைகுறிப்பு   

சொல்லின் குழுவெனவே, செஞ்சொல், இலக்கணச்சொல், குறிப்புச்சொல் என்னும் மூவகைச்சொல்லும் அடங்கின.  
தூய்மை அவற்றுள் தமக்காகாதன ஒழித்து ஆவன கோடல்.  
அவைஎன்றது ஈண்டு அதன்அளவை.   
அது மிகுதி, ஒப்பு, தாழ்வு என மூவகைத்து.  
அறிதல் தம்மொடு தூக்கிஅறிதல்.  
ஆராய்தல் இவ்வவைக்கண் சொல்லும்காரியம் இது, சொல்லுமாறுஇது, சொன்னால் அதன் முடிவுஇது என்று இவை உள்ளிட்டன ஆராய்தல்.      

## பொருட்குறிப்பு 

**சொல்லின் குழுவெனவே**, செஞ்சொல், இலக்கணச்சொல், குறிப்புச்சொல் என்னும் மூவகைச்சொல்லும் அடங்கின.  

**தூய்மை** - அவற்றுள் தமக்காகாதன ஒழித்து ஆவன கோடல்.  

**அவை**என்றது ஈண்டு அதன்அளவை.   
அது   
* மிகுதி,   
* ஒப்பு,  
* தாழ்வு என மூவகைத்து.  

**அறிதல்** - தம்மொடு தூக்கிஅறிதல்.  

**ஆராய்தல்** - இவ்வவைக்கண்  
* சொல்லும்காரியம் இது,  
* சொல்லுமாறுஇது,  
* சொன்னால் அதன் முடிவுஇது என்று இவை உள்ளிட்டன ஆராய்தல்.      

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

ஆறுமுகநாவலர் விளக்கம்     

செஞ்சொல், இலக்கணச்சொல், குறிப்புச்சொல் என்பனவற்றை முறையே வடநூலார் அபிதை, இலக்கணை, வியஞ்சனாவிருத்தி என்பர்.    

**சொல்லின் குழு** - மூவகை சொல்  
* **செஞ்சொல்** - வெளிப்படையாகப் பொருள் தரும் சொல்.  
* **இலக்கணச்சொல்** - ஒன்றன் இயல்பை மாற்றிச் சொல்லும் சொல்.  
* **குறிப்புச்சொல்** - வேறு ஒரு பொருள் தரும்சொல்.

## இலக்கணக்குறிப்பு விளக்கம்


## ஆங்கில கருத்தாக்கம் 


