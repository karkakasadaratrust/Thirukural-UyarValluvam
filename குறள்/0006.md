உ

## குறள் எண்
**கடவுள் வாழ்த்து - குறள் 6**

## குறள் 
**பொறிவாயி லைந்தவித்தான் பொய்தீ ரொழுக்க  
நெறிநின்றார் நீடுவாழ் வார்**


## குறள் - பிரித்து வாசிக்கும் முறை
**பொறிவாயில் ஐந்து அவித்தான் பொய்தீர் ஒழுக்க  
நெறி நின்றார் நீடு வாழ்வார்**


## தொடர் அமைப்பு
**பொறி வாயில் ஐந்து அவித்தான் பொய் தீர் ஒழுக்கநெறி நின்றார் நீடு வாழ்வார்**

## உரை
**பொறி வாயில் ஐந்து அவித்தான்** - மெய், வாய், கண், மூக்கு, செவியென்னும் பொறிகளை வழியாகவுடைய ஐந்தவாவினையும் அறுத்தானது.  
**பொய் தீர் ஒழுக்கநெறி நின்றார்** - மெய்யான ஒழுக்க நெறியின்கண் வழுவாது நின்றார்  
**நீடு வாழ்வார்** - பிறப்பின்றி எக்காலத்தும் ஒருதன்மையராய் வாழ்வார்


## உரைக்குறிப்பு
புலன்கள் ஐந்தாகலான், அவற்றின்கட்செல்கின்ற அவாவு மைந்தாயிற்று.  
( **இலக்கணம்** - ஒழுக்கநெறி ஐந்தவித்தானாற் சொல்லப்பட்டமையின்,ஆண்டையாறனுருபு செய்யுட்கிழமைக்கண்வந்தது. _'கபிலரது பாட்டு'_ என்பது போல. )  
_இவை நான்கு பாட்டானும் இறைவனை நினைத்தலும் (குறள் 3, 4),வாழ்த்தலும் (குறள் 5),அவனெறிநிற்றலுஞ் (குறள் 6) செய்தார் வீடுபெறுவரென்பது கூறப்பட்டது._


## உரை - பிரித்து வாசிக்கும் முறை
**பொறி வாயில் ஐந்து அவித்தான்** - மெய், வாய், கண், மூக்கு, செவி என்னும் பொறிகளை வழியாக உடைய ஐந்து அவாவினையும் அறுத்தானது.  
**பொய் தீர் ஒழுக்க நெறி நின்றார்** - மெய்யான ஒழுக்க நெறியின்கண் வழுவாது நின்றார்  
**நீடு வாழ்வார்** - பிறப்பு இன்றி எக்காலத்தும் ஒரு தன்மையராய் வாழ்வார்.


## உரைக்குறிப்பு - பிரித்து வாசிக்கும் முறை
புலன்கள் ஐந்து ஆகலான், அவற்றின்கண் செல்கின்ற அவாவும் ஐந்து ஆயிற்று.  
( **இலக்கணம்** - ஒழுக்க நெறி ஐந்தவித்தானாற் சொல்லப்பட்டமையின், ஆண்டை ஆறனுருபு செய்யுட் கிழமைக்கண் வந்தது. _கபிலரது பாட்டு_  என்பது போல.)  
_இவை நான்கு பாட்டானும் இறைவனை நினைத்தலும் (குறள் 3, 4), வாழ்த்தலும் (குறள் 5),அவன் நெறி நிற்றலும் (குறள் 6)  செய்தார் வீடுபெறுவர் என்பது  கூறப்பட்டது._


## இலக்கண பிரிவுகள் 


## இலக்கணத் தொகுப்பு 


## இலக்கண விளக்கம்


## கூடுதல் விளக்கம்


## குறள் சார்ந்த கதைகள் 


## கடினமான சொற்கள்


## குறள் சாரம் 


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 
[குறள் 6] https://drive.google.com/open?id=1VUvlclOEbiQGeR5FdfzU9_9AsCo7IBNi

## கூடுதல் குறிப்புகள்


## ஆங்கில விளக்கம்

