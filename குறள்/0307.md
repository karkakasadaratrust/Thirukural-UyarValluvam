உ

## குறள் எண் 

**வெகுளாமை - குறள் - 0௩0எ - 0307**  

## குறள் 

**சினத்தைப் பொருளென்று கொண்டவன் கேடு  
நிலத்தறைந்தான் கைபிழையா தற்று.**

## கொண்டு கூட்டும் முறை

**சினத்தைப் பொருள் என்று கொண்டவன் கேடு நிலத்து அறைந்தான் கை பிழையாதற்று**

## குறள் சாரம் 

கோபம் கொள்வாரது தீங்கு சொல்லப்பட்டது.  
கோபத்தைத் தன்னுடைய ஆற்றலை வெளிக்காட்டுதற்குரிய ஒரு குணம் என்று அந்த கோபத்தைத் தன்னிடத்தில் கொண்டவன், நிலத்தை அடித்தவன் கை அந்நிலத்தில் தப்பாமல் சென்று படுவது போல தன் ஆற்றலை இழப்பான் என்றார்.

## பரிமேலழகர் உரை

**சினத்தைப் பொருள் என்று கொண்டவன் கேடு** -   
சினத்தைத் தன்ஆற்றல் உணர்த்துவதோர் குணம் என்று   
தன்கண் கொண்டவன் அவ்வாற்றல் இழத்தல்  

**நிலத்து அறைந்தான் கை பிழையாதற்று** -  
நிலத்தின்கண் அறைந்தவன்கை   
அந்நிலத்தையுறுதல் தப்பாதவாறுபோலத் தப்பாது. 

## பரிமேலழகர் உரைகுறிப்பு   

வைசேடிகர் பொருள், பண்பு, தொழில், சாதி, விசேடம், இயைபு என்பவற்றை அறுவகைப் பொருள் என்றாற்போல, ஈண்டுக் குணம் பொருள் எனப்பட்டது.  
பிழையாததற்று என்பது குறைந்து நின்றது.   
இவை மூன்றுபாட்டானும் வெகுண்டார்க்கு வரும் தீங்கு கூறப்பட்டது.  

## பொருட்குறிப்பு 
  
இவை மூன்றுபாட்டானும் (குறள் 0305 - 0307)   
வெகுண்டார்க்கு வரும் தீங்கு கூறப்பட்டது.  

## இலக்கணக்குறிப்பு  

வைசேடிகர்  
* பொருள்,   
* பண்பு,   
* தொழில்,   
* சாதி,   
* விசேடம்,   
* இயைபு என்பவற்றை அறுவகைப் பொருள் என்றாற்போல, ஈண்டுக் குணம் **பொருள்** எனப்பட்டது.    

பிழையாததற்று என்பது குறைந்து நின்றது.   

## உயர் வள்ளுவ வகுப்பு காணொளி

https://youtu.be/X18l95NQBv0?t=3984

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

சொல்லின் இடையில் வரும் எழுத்தைக் குறைத்து விடுவது **இடைக்குறை**. சான்று : இல்லை - இலை; ஓந்தி - ஓதி. 

**ஈண்டு பிழையாததற்று என்பதன் இடைக்குறைந்து பிழையாதற்று என நின்றது.**

## ஆங்கில கருத்தாக்கம் 


