உ

## குறள் எண் 

**வாய்மை - குறள் - ௦௨௯௪ - ௦294**  

## குறள் 

**உள்ளத்தால் பொய்யா தொழுகின் உலகத்தார்  
உள்ளத்து ளெல்லாம் உளன்.**

## கொண்டு கூட்டும் முறை

**உள்ளத்தால் பொய்யாது ஒழுகின், உலகத்தார் உள்ளத்துள்எல்லாம் உளன்**   

## குறள் சாரம் 

**உண்மை பேசுவதால் இந்த உலகத்தில் கிடைக்கும் பயன்**  
ஒருவன் தன்மனத்திற்கு ஏற்ப பொய் கூறாமல் நடந்து கொண்டால்,  
அவன் உயர்ந்தவர்களின் உள்ளத்தில் எல்லாம் இருப்பவனாவான்.  

## பரிமேலழகர் உரை

**உள்ளத்தால் பொய்யாது ஒழுகின்** - ஒருவன் தன்னுள்ளத்திற்கேற்பப் பொய் கூறாது ஒழுகுவானாயின்,   

**உலகத்தார் உள்ளத்துள்எல்லாம் உளன்** - அவன் உயர்ந்தோர் உள்ளத்தின்கண் எல்லாம் உளனாம்.   
 
## பரிமேலழகர் உரைகுறிப்பு   

உள்ளத்தால் என்பது வேற்றுமை மயக்கம்.   
பொய் கூறாது ஒழுகுதலாவது மெய் கூறிஒழுகுதல்.   
அவனது அறத்தினது அருமைநோக்கி உயர்ந்தோர் எப்பொழுதும் அவனையே நினைப்பர் என்பதாம்.   
இதனான் இம்மைப்பயன் கூறப்பட்டது.  

## பொருட்க்குறிப்பு 

**பொய் கூறாது ஒழுகுதலாவது** மெய் கூறிஒழுகுதல்.  

அவனது அறத்தினது அருமைநோக்கி உயர்ந்தோர் எப்பொழுதும் அவனையே நினைப்பர் என்பதாம்.    

இதனான் இம்மைப்பயன் கூறப்பட்டது.    

## இலக்கணக்குறிப்பு  

**உள்ளத்தால்**என்பது வேற்றுமை மயக்கம்.   

## உயர் வள்ளுவ வகுப்பு காணொளி

https://youtu.be/jZLk3L3AYCc?t=3916

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஒழுகுதல்** - கடைபிடித்தல், நடந்துகொள்வது  

## பொருட்க்குறிப்பு விளக்கம்


## இலக்கணக்குறிப்பு விளக்கம்

சொற்றொடர்களில் பொருள் ஐயம் நீங்கி நன்கு பொருள் விளங்குவதற்காகப் பெயர்களோடு சேர்க்கப்படும் உறுப்புக்கு உருபு என்று பெயர். இதனால் வேறுபடுத்தப்படும் பெயரின் பொருளுக்கு வேற்றுமை என்று பெயர். இவ்வேற்றுமை தமிழில் எட்டு வகைப்படும்.   உருபு மயக்கம் - தொடர்களில்,  பொருளுக்கு ஏற்றவாறு ஒரு வேற்றுமை உருபு அமையவேண்டிய இடத்தில், இன்னொரு வேற்றுமை உருபு வந்தமைந்து விடும். இங்ஙனம் வந்தமைந்தபோதும் பொருள் மாறாது. இதற்கு உருபு மயக்கம் என்று பெயர்.  

**நான்காம் வேற்றுமை உருபு** - கு.  **மூன்றாம் வேற்றுமை உருபுகள்** - ஆல், ஆன், ஓடு, ஒடு, உடன். இவை கருவி, கருத்தா, உடன் நிகழ்ச்சி முதலிய பொருள்களில் வரும்.  

**உள்ளத்திற்கு என்பதில் 'கு' என்ற நான்காம் உருபு  வருமிடத்தில் உள்ளத்தால் எனப்பட்டு 'ஆல்' என்ற மூன்றாம் உருபு வேற்றுமை மயக்கமாக வந்தது.**

## ஆங்கில கருத்தாக்கம் 


