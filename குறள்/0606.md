உ

## குறள் எண் 

**மடியின்மை – குறள் – 0௬0௬ - 0606**  

## குறள் 

**படியுடையார் பற்றமைந்தக் கண்ணும் மடியுடையார்  
மாண்பயன் எய்தல் அரிது.**  

## கொண்டு கூட்டும் முறை

**படி உடையார் பற்று அமைந்தக் கண்ணும் மடி உடையார் மாண் பயன் எய்தல் அரிது**

## குறள் சாரம் 

**மிகப் பெரிய செல்வம் தானே வந்தாலும் இந்த செயலால் அதன் பயனை அடைய முடியாது**  
நிலம் முழுவதும் ஆண்ட சக்கரவர்த்திகளின் செல்வம் தானே வந்து சேர்ந்த போதும்,  
சோம்பேறிகள் அதனால் சிறந்த பயனை அடைய முடியாது.  

## பரிமேலழகர் உரை

**படி உடையார் பற்று அமைந்தக் கண்ணும்** - நிலம் முழுவதும் ஆண்டாரது செல்வம் தானே வந்து எய்திய இடத்தும்  

**மடி உடையார் மாண் பயன் எய்தல் அரிது** - மடியுடையார் அதனான் மாண்ட பயனை எய்துதல் இல்லை.    

## பரிமேலழகர் உரைகுறிப்பு   

உம்மை எய்தாமை விளக்கி நின்றது.  
மாண் பயன் - பேரின்பம்.  
அச்செல்வம் அழியாமற்காக்கும் முயற்சியின்மையின் அழியும், அழியவே, தம்துன்பம் நீங்காது என்பதாம்.  
இதற்கு நிலம் முழுதும் உடைய வேந்தர் துணையாதல் கூடிய இடத்தும் என்று உரைப்பாரும் உளர்.   

## பொருட்குறிப்பு   

**உம்மை** எய்தாமை விளக்கி நின்றது. 

**மாண் பயன்** - பேரின்பம்.  

அச்செல்வம் அழியாமற்காக்கும் முயற்சியின்மையின் அழியும், அழியவே, தம்துன்பம் நீங்காது என்பதாம்.  

இதற்கு நிலம் முழுதும் உடைய வேந்தர் துணையாதல் கூடிய இடத்தும் என்று உரைப்பாரும் உளர்.   


## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**பற்று** - செல்வம்   
**மாண் பயன்** - பேரின்பம் - சிறந்த இன்பம்    

## பொருட்குறிப்பு விளக்கம்

>**உம்மை எய்தாமை விளக்கி நின்றது.**- சேர்ந்த போது என்று சொல்லாமல் சேர்ந்த போதும் என்று உம் சேர்த்து சொல்லியதால் அத்தகைய செல்வம் தானே வந்து சேராது என்று விளங்குகின்றது.   
>**அச்செல்வம் அழியாமற் காக்கும் முயற்சியின்மையின் அழியும், அழியவே, தம்துன்பம் நீங்காது என்பதாம்.** - அத்தகைய செல்வத்தை அழியாமல் காக்கும் முயற்சி சோம்பலால் அவர்களிடம் இருக்காது. ஆதலால் அச்செல்வம் அழியும். அழியவே அவர்கள் துன்பம் நீங்காது என்பது கருத்தாகும்.  


## இலக்கணக்குறிப்பு விளக்கம்


## ஆங்கில கருத்தாக்கம் 


