உ

## குறள் எண் 

**புறங்கூறாமை - குறள் - 0க௯0 - 0190** 

## குறள் 

**ஏதிலார் குற்றம்போல் தம்குற்றங் காண்கிற்பின்   
தீதுண்டோ மன்னும் உயிர்க்கு.**  

## கொண்டு கூட்டும் முறை

**ஏதிலார் குற்றம்போல் தம்குற்றம் காண்கிற்பின், மன்னும் உயிர்க்குத் தீது உண்டோ** 

## குறள் சாரம் 

**புறம்கூறுவதை விடுவதற்கான வழி**  
மற்றவர்மீது புறம்கூறுபவர்கள் அதற்காக அவர்செய்த குற்றத்தைப் பார்ப்பதைப்போல தம்குற்றத்தையும் பார்க்கும் ஆற்றல் கொண்டவராயின்,  
அவரின் நிலைபெற்ற உயிருக்கு ஒருதுன்பம் வந்துவிடுமா?  

## பரிமேலழகர் உரை

**ஏதிலார் குற்றம்போல் தம் குற்றம் காண்கிற்பின்** - ஏதிலாரைப் புறங்கூறுவார் அதற்கு அவர்குற்றம் காணுமாறுபோலப் புறங்கூறலாகிய தம்குற்றத்தையும் காணவல்லராயின்  

**மன்னும் உயிர்க்குத் தீது உண்டோ** - அவர்நிலைபேறுடைய உயிர்க்கு வருவதொருதுன்பம் உண்டோ. 

## பரிமேலழகர் உரைகுறிப்பு   

நடுவுநின்று ஒப்பக்காண்டல் அருமை நோக்கி காண்கிற்பின்என்றும், கண்டவழி ஒழிதலின் பாவம்இன்றாம் ஆகவே வரும் பிறவிகளினும் துன்பம் இல்லை என்பதுநோக்கி உயிர்க்குத் தீது உண்டோ என்றும் கூறினார்.  
இதனான் புறங்கூற்று ஒழிதற்கு உபாயம் கூறப்பட்டது.  

## பொருட்க்குறிப்பு 

* நடுவுநின்று ஒப்பக்காண்டல் அருமை நோக்கி **காண்கிற்பின்** என்றும்,  
* கண்டவழி ஒழிதலின் பாவம்இன்றாம் ஆகவே வரும் பிறவிகளினும் துன்பம் இல்லை என்பதுநோக்கி **உயிர்க்குத் தீது உண்டோ** என்றும் கூறினார்.   

இதனான் புறங்கூற்று ஒழிதற்கு உபாயம் கூறப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/r-xptoFJWl4?t=6531

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஏதிலார் குற்றம்போல்** - மற்றவர் குற்றம் போல  
**மன்னும் உயிர்க்கு** - நிலைபெற்ற உயிர்க்கு   

## பொருட்க்குறிப்பு விளக்கம்

'நடுவுநின்று ஒப்பக்காண்டல்அருமை நோக்கி **காண்கிற்பின்**என்றும்' -  
தம் குற்றத்தையும் பிறர் குற்றத்தையும் நடுநிலையில் நின்று சமமாக பார்த்தல் கடினம் என்பதைக் கருத்தில் கொண்டுதான் **காண்கிற்பின்** என்று சொன்னார்.  

## இலக்கணக்குறிப்பு விளக்கம்


## ஆங்கில கருத்தாக்கம் 


