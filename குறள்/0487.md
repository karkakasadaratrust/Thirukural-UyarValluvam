உ

## குறள் எண் 

**காலமறிதல்  – குறள் - ௦௪௮௭ - 0487**  

## குறள் 

**பொள்ளென ஆங்கே புறம்வேரார் காலம்பார்த்  
துள்வேர்ப்பர் ஒள்ளி யவர்.**

## கொண்டு கூட்டும் முறை

**ஒள்ளியவர், ஆங்கே பொள்ளெனப் புறம் வேரார், காலம் பார்த்து உள் வேர்ப்பர்**

## குறள் சாரம் 


## பரிமேலழகர் உரை

**ஒள்ளியவர்** - அறிவுடைய அரசர்,  

**ஆங்கே பொள்ளெனப் புறம் வேரார்** - பகைவர் மிகைசெய்த பொழுதே விரைவாக அவரறியப் புறத்து வெகுளார்,  

**காலம் பார்த்து உள் வேர்ப்பர்** - தாம் அவரை வெல்லுதற்குஏற்ற காலத்தினை அறிந்து அதுவரும் துணையும் உள்ளே வெகுள்வர். 

## பரிமேலழகர் உரைகுறிப்பு   

பொள்ளெனஎன்பது குறிப்புமொழி.  
வேரார் வேர்ப்பர்எனக் காரணத்தைக் காரியமாகஉபசரித்தார்.  
அறிய வெகுண்டுழித் தம்மைக் காப்பாராகலின், புறம் வேரார் என்றும், வெகுளிஒழிந்துழிப் பின்னும் மிகை செய்யாமல்அடக்குதல் கூடாமையின் உள் வேர்ப்பர் என்றும் கூறினார்.    

## பொருட்குறிப்பு 

* அறிய வெகுண்டுழித் தம்மைக் காப்பாராகலின், **புறம் வேரார்** என்றும்,  
* வெகுளிஒழிந்துழிப் பின்னும் மிகை செய்யாமல்அடக்குதல் கூடாமையின் **உள் வேர்ப்பர்** என்றும் கூறினார்.      

## இலக்கணக்குறிப்பு  

**பொள்ளென**என்பது குறிப்புமொழி.  

**வேரார் வேர்ப்பர்**எனக் காரணத்தைக் காரியமாகஉபசரித்தார்.  

## உயர் வள்ளுவ வகுப்பு காணொளி

https://youtu.be/7paex_rV7CQ?t=2343

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**வேரார்** = வெகுளார்.

## பொருட்குறிப்பு விளக்கம்

தமக்குத் தீங்கு செய்தவரிடம் அல்லது விரும்பாத செயல்களைச் செய்தவரிடம் உடனடியாகப் பிரதிபலிப்பது சிறந்த நிர்வாகிக்கு அழகல்ல; பகையை உள்ளே வைத்துக் காலம் வரும்வரை உள்ளே வெகுள்வர்.

## இலக்கணக்குறிப்பு விளக்கம்

பொள் = விரைவாக வருவதற்கு - 'டக்' கென்று என இன்றைய வழக்கில் கூறும் ஒரு சொல். ஓசைக்காக உபயோகிக்கும் **குறிப்புமொழி**.     

பகை - காரணம்; வேரார் வேர்ப்பர் - காரியம்.   
**பகையான காரணத்தை வேர்ப்பர் என்ற காரியமாக உபசரித்து வேரார் வேர்ப்பர் என்றார்.**

## ஆங்கில கருத்தாக்கம் 


