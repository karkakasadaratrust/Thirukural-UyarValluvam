உ

## குறள் எண் 

**அன்புடைமை – குறள் - ௦௦௮௦ - 0080**  

## குறள் 

**அன்பின் வழியது உயிர்நிலை அஃதிலார்க்கு  
என்புதோல் போர்த்த உடம்பு.** 

## கொண்டு கூட்டும் முறை

**அன்பின் வழியது உயிர்நிலை, அஃது இலார்க்கு உடம்பு, என்பு தோல் போர்த்த.**

## குறள் சாரம் 

அன்பைத் தாங்கி நிற்கும் உடம்பே உயிரோடு இருக்கும் உடம்பு, அவ்வாறு அன்பு இல்லை என்றால்,  எலும்பு, தோலால் போர்த்தப்பட்ட உடம்பு, அதாவது வெறும் பிணமாகும்.

## பரிமேலழகர் உரை

**அன்பின் வழியது உயிர்நிலை** -  
அன்பு முதலாக,  
அதன் வழிநின்ற உடம்பே, உயிர்நின்ற உடம்பாவது. 

**அஃது இலார்க்கு உடம்பு என்பு தோல் போர்த்த** -  
அவ்வன்பு இல்லாதார்க்கு,  
உளவான உடம்புகள் என்பினைத் தோலால் போர்த்தன ஆம்.  
உயிர் நின்றன ஆகா. 

## பரிமேலழகர் உரைகுறிப்பு   

இல்லறம் பயவாமையின், அன்ன ஆயின.  
இவை நான்கு பாட்டானும் அன்பு இல் வழிப்படும் குற்றம் கூறப்பட்டது.  

## பொருட்குறிப்பு 

இல்லறம் பயவாமையின், அன்ன ஆயின. 

இவை நான்கு பாட்டானும் (0077 - 0080) அன்பு இல் வழிப்படும் குற்றம் கூறப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/jv8Z0m3W58U?t=5270

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

பயவாமை - மேற்கொள்ளாமை 

## பொருட்குறிப்பு விளக்கம்

அன்பை முதன்மைப் படுத்தி அதன்பின் நிற்கும் உடம்பே உயிரோடு இருக்கும் உடம்பு. அந்த அன்பு இல்லாத உடம்பு, வெறும் தோலால் மூடப்பட்டிருக்கும் எலும்புதானே தவிர, உயிர் இருக்காது. அதாவது, பிணமென நினைக்கப்படும் என்றார்.

## இலக்கணக்குறிப்பு விளக்கம்


## ஆங்கில கருத்தாக்கம் 


