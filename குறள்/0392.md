உ

## குறள் எண் 

**கல்வி – குறள் - 0௩௯உ - 0392**  

## குறள் 

**எண்ணென்ப ஏனை எழுத்தென்ப இவ்விரண்டும்  
கண்ணென்ப வாழும் உயிர்க்கு.**

## கொண்டு கூட்டும் முறை

**எண் என்ப ஏனை எழுத்து என்ப இவ்விரண்டும், வாழும் உயிர்க்குக் கண் என்ப**

## குறள் சாரம் 


## பரிமேலழகர் உரை

**எண் என்ப ஏனை எழுத்து என்ப இவ்விரண்டும்** -  
அறியாதார் எண் என்று சொல்லுவனவும்  
மற்றைஎழுத்து என்று சொல்லுவனவுமாகிய கலைகள் இரண்டினையும்,  

**வாழும் உயிர்க்குக் கண் என்ப** - அறிந்தார் சிறப்புடை உயிர்கட்குக் கண் என்று சொல்லுவர்.

## பரிமேலழகர் உரைகுறிப்பு   

எண் என்பது கணிதம்.  
அது கருவியும் செய்கையும் என இருவகைப்படும்.  
அவை ஏரம்பம் முதலிய நூல்களுள் காண்க.  
எழுத்து எனவே, அதனோடு ஒற்றுமையுடைய சொல்லும் அடங்கிற்று.  
இவ்விருதிறமும்,அறமுதற்பொருள்களைக் காண்டற்குக் கருவியாகலின், கண் எனப்பட்டன.  
அவை கருவியாதல்   
"ஆதி முதலொழிய அல்லாதன எண்ணி நீதி வழுவா நிலைமையவான் மாதே அறமார் பொருள் இன்பம் வீடுஎன்று இவற்றின் திறமாமோ எண்ணிறந்தால் செப்பு",  
"எழுத்தறியத் தீரும் இழிதகைமை தீர்ந்தான், மொழித்திறத்தின் முட்டறுப்பான் ஆகும், மொழித்திறத்தின், முட்டறுத்த நல்லோன் முதல்நூல் பொருள் உணர்ந்து கட்டறுத்து வீடு பெறும்". இவற்றான் அறிக.   
என்ப என்பவற்றுள், முன்னையவிரண்டும் அஃறிணைப் பன்மைப் பெயர்.  
பின்னது உயர்திணைப் பன்மை வினை.  
அறியாதார், அறிந்தார் என்பன வருவிக்கப்பட்டன.  
சிறப்புடைய உயிர் என்றது மக்கள் உயிருள்ளும் உணர்வுமிகுதி உடையதனை.  
இதனால் கற்கப்படும் நூல்கட்குக் கருவியாவனவும் அவற்றது இன்றியமையாமையும் கூறப்பட்டன.  

## பொருட்க்குறிப்பு 

* **எண்** என்பது கணிதம்.  
அது கருவியும் செய்கையும் என இருவகைப்படும்.  
அவை ஏரம்பம் முதலிய நூல்களுள் காண்க.  

* **எழுத்து** எனவே, அதனோடு ஒற்றுமையுடைய சொல்லும் அடங்கிற்று.  
இவ்விருதிறமும், அறமுதற்பொருள்களைக் காண்டற்குக் கருவியாகலின், கண் எனப்பட்டன.  

அவை கருவியாதல்   
_**ஆதி முதலொழிய அல்லாதன எண்ணி  
நீதி வழுவா நிலைமையவான் - மாதே  
அறமார் பொருள் இன்பம் வீடுஎன்று இவற்றின்  
திறமாமோ எண்ணிறந்தால் செப்பு**_,  

_**எழுத்தறியத் தீரும் இழிதகைமை தீர்ந்தான்,  
மொழித்திறத்தின் முட்டறுப்பான் ஆகும் - மொழித்திறத்தின்,  
முட்டறுத்த நல்லோன் முதல்நூல் பொருள் உணர்ந்து  
கட்டறுத்து வீடு பெறும்**_. இவற்றான் அறிக. 

**சிறப்புடைய உயிர்** என்றது மக்கள் உயிருள்ளும் உணர்வுமிகுதி உடையதனை.  

இதனால்  
கற்கப்படும் நூல்கட்குக் கருவியாவனவும்  
அவற்றது இன்றியமையாமையும் கூறப்பட்டன.    

## இலக்கணக்குறிப்பு  

**என்ப** என்பவற்றுள்,  
* முன்னையவிரண்டும் அஃறிணைப் பன்மைப் பெயர்.  
* பின்னது உயர்திணைப் பன்மை வினை.  

**அறியாதார், அறிந்தார்** என்பன வருவிக்கப்பட்டன.   

## உயர் வள்ளுவ வகுப்பு காணொளி

https://youtu.be/3oshMa8azoU?t=996

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

**கருவி** -  காரணமாவது   
**செய்கை** - காரியப்படுவது 
  
>_**ஆதி முதலொழிய அல்லாதன எண்ணி  
>நீதி வழுவா நிலைமையவான் - மாதே  
>அறமார் பொருள் இன்பம் வீடுஎன்று இவற்றின்  
>திறமாமோ எண்ணிறந்தால் செப்பு**_,  

>பெண்ணே,  
>ஆதி முதல்வனாகிய கடவுள் எழுதிய முதல் நூலைத் தவிர பிறவற்றை ஆராய்ந்தால் அது நீதி தவறுதல் ஆகும்.  
>எண் என்ற ஒன்று இல்லை என்றால் அறம், பொருள், இன்பம், வீடு என்ற இவற்றின் உட்பிரிவுகளை ஆராய முடியுமா சொல்லு?

>_**எழுத்தறியத் தீரும் இழிதகைமை தீர்ந்தான்,  
>மொழித்திறத்தின் முட்டறுப்பான் ஆகும் - மொழித்திறத்தின்,  
>முட்டறுத்த நல்லோன் முதல்நூல் பொருள் உணர்ந்து  
>கட்டறுத்து வீடு பெறும்**_.  

>எழுத்து என்ற நூலை அறிந்தால் அறியாமை நீங்கும்.  
>நீங்கின் சொற்களின் பகுப்புப் பிழைகளை ஒழிப்பான்,  
>ஒழித்த அந்த நல்லவன் முதல் நூலின் பொருளை அறிந்து பாசங்களை அறுத்து வீடுபேறு அடைவான்.  

## இலக்கணக்குறிப்பு விளக்கம்


## ஆங்கில கருத்தாக்கம் 


