உ

## குறள் எண் 

**வாய்மை - குறள் - ௦௨௯௨ - 0292**  

## குறள் 

**பொய்ம்மையும் வாய்மை இடத்த புரைதீர்ந்த  
நன்மை பயக்கும் எனின்.**

## கொண்டு கூட்டும் முறை

**புரை தீர்ந்த நன்மை பயக்கும் எனின், பொய்ம்மையும் வாய்மைஇடத்த**

## குறள் சாரம் 

**பொய்யும் உண்மையாகும் தருணம் (அ) உண்மை பொய்களின் இலக்கணம்**  
மற்றவர்களுக்குக் குற்றம் தீர்ந்த நன்மையை ஏற்படுத்தினால் பொய்யும் உண்மையோடு சேர்ந்ததே ஆகும்.  

## பரிமேலழகர் உரை

**புரை தீர்ந்த நன்மை பயக்கும் எனின்** - பிறர்க்குக் குற்றம் தீர்ந்த நன்மையைப் பயக்குமாயின்,  

**பொய்ம்மையும் வாய்மை இடத்த** - பொய்ம்மைச் சொற்களும் மெய்ம்மைச் சொற்களின் பாலவாம்.   

## பரிமேலழகர் உரைகுறிப்பு   

குற்றம் தீர்ந்த நன்மை அறம்.   
அதனைப் பயத்தலாவது கேடாதல் சாக்காடாதல் எய்தநின்றதோர் உயிர் அச்சொற்களின் பொய்ம்மையானே அதனின்நீங்கி இன்புறுதல். நிகழாதது கூறலும், நன்மை பயவாதாயின், பொய்ம்மையாம், பயப்பின் மெய்ம்மையாம் என்பது கருத்து.  
இவை இரண்டுபாட்டானும் தீங்கு பயவாத நிகழ்ந்தது கூறலும் நன்மை பயக்கும் நிகழாதது கூறலும் மெய்ம்மை எனவும், நன்மை பயவாத நிகழாதது கூறலும் தீங்கு பயக்கும் நிகழந்தது கூறலும் பொய்ம்மை எனவும், அவற்றது இலக்கணம் கூறப்பட்டது.   

## பொருட்க்குறிப்பு 

**குற்றம் தீர்ந்த நன்மை** - அறம்.   

**அதனைப் பயத்தலாவது** - கேடாதல் சாக்காடாதல் எய்தநின்றதோர் உயிர் அச்சொற்களின் பொய்ம்மையானே அதனின்நீங்கி இன்புறுதல்.   

* நிகழாதது கூறலும், நன்மை பயவாதாயின், பொய்ம்மையாம்,   
* பயப்பின், மெய்ம்மையாம் என்பது கருத்து.  

இவை இரண்டுபாட்டானும் (குறள் 0291 & 0292)   
* தீங்கு பயவாத நிகழ்ந்தது கூறலும் நன்மை பயக்கும் நிகழாதது கூறலும் மெய்ம்மை எனவும்,   
* நன்மை பயவாத  நிகழாதது கூறலும் தீங்கு பயக்கும் நிகழந்தது கூறலும் பொய்ம்மை எனவும், அவற்றது இலக்கணம் கூறப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/jZLk3L3AYCc?t=2830

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கேடு** - தீமை   
**சாக்காடு** - சாவு, இறப்பு  

## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


