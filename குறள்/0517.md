உ

## குறள் எண் 

**தெரிந்து வினையாடல்  – குறள் - 0ருகஎ - 0517**  

## குறள் 

**இதனை இதனால் இவன்முடிக்கும் என்றாய்ந்  
ததனை அவன்கண் விடல்.**

## கொண்டு கூட்டும் முறை

**இதனை இதனான் இவன் முடிக்கும் என்று ஆய்ந்து, அதனை அவன்கண் விடல்**  

## குறள் சாரம் 

ஒருசெயலை, இந்தகருவியால் இவன்முடிப்பான் என்று மூன்றையும் ஒன்றோடு மற்ற இரண்டும் பொருந்துமா என்று ஆராய்ந்து, அந்தச் செயலை அவனிடம் ஒப்படைத்தல்.  

## பரிமேலழகர் உரை

**இதனை இதனான் இவன் முடிக்கும் என்று ஆய்ந்து** - இவ்வினையை இக்கருவியால் இவன் முடிக்கவல்லவன் எனக் கூறுபடுத்து ஆராய்ந்து,  

**அதனை அவன்கண் விடல்** - மூன்றும்தம்முள் இயைந்தவழி அவ்வினையை அவன்கண்ணே விடுக.  


## பரிமேலழகர் உரைகுறிப்பு   

கருவி துணைவரும், பொருளும் முதலாயின.  
வினைமுதலும் கருவியும் வினையும் தம்முள் இயைதலாவது ஓரொன்றோடு ஏனையஇரண்டற்கும் பொருத்தம்உண்டாதல்.  
விடுதல் அதற்கு அவனை உரியனாக்குதல்.    

## பொருட்குறிப்பு 

**கருவி** - துணைவரும், பொருளும் முதலாயின.  

**வினைமுதலும் கருவியும் வினையும் தம்முள் இயைதலாவது** - ஓரொன்றோடு ஏனையஇரண்டற்கும் பொருத்தம்உண்டாதல்.  

**விடுதல்** - அதற்கு அவனை உரியனாக்குதல்.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/S442fUCtSTA?t=1323

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கூறுபடுத்து ஆராய்ந்து** - பிரித்து ஆராய்ந்து   
**வினைமுதல்** - வினை செய்பவன்   

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


