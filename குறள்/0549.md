உ

## குறள் எண் 

**செங்கோன்மை  – குறள் – ௦௫௪௯ - 0549**  

## குறள் 

**குடிபுறம் காத்தோம்பிக் குற்றம் கடிதல்  
வடுவன்று வேந்தன் தொழில்.**  

## கொண்டு கூட்டும் முறை

**குடி புறங்காத்து ஓம்பிக் குற்றம் கடிதல், வேந்தன் வடு அன்று தொழில்**  

## குறள் சாரம் 

குடிமக்களுக்கு மற்றவர்களால் துன்பம் வராமல் பாதுகாத்து,  
மக்களிடத்தில் குற்றம்நிகழ்ந்தால் அக்குற்றத்தைத் தண்டனையால் நீக்குதல் வேந்தன் (அ) நிர்வாகிக்கு பழி கிடையாது.  
அது அவன்தொழில்.  

## பரிமேலழகர் உரை

**குடி புறங்காத்து ஓம்பிக் குற்றம் கடிதல்** -  
குடிகளைப் பிறர் நலியாமல் காத்துத் தானும் நலியாது பேணி,  
அவர்மாட்டுக் குற்றம்நிகழின் அதனை ஒறுப்பான்ஒழித்தல்,  

**வேந்தன் வடு அன்று தொழில்** -  
வேந்தனுக்குப் பழிஅன்று, தொழில்ஆகலான்.  

## பரிமேலழகர் உரைகுறிப்பு   

துன்பம்செய்தல், பொருள்கோடல், கோறல் என ஒறுப்பு மூன்று;  
அவற்றுள் ஈண்டைக்கெய்துவன முன்னையஎன்பது குற்றம்கடிதல் என்பதனால் பெற்றாம்.  
தன்கீழ் வாழ்வாரை ஒறுத்தல் அறன்அன்மையின் வடுவாம் என்பதனை ஆசங்கித்து, அஃதாகாது, அரசனுக்கு அவரை அக்குற்றத்தின்நீக்கித் தூயர்ஆக்குதலும் சாத ிதருமம் என்றார்.   

## பொருட்குறிப்பு 

* துன்பம்செய்தல்,  
* பொருள்கோடல்,  
* கோறல் என ஒறுப்பு மூன்று;  
அவற்றுள் ஈண்டைக்கெய்துவன முன்னையஎன்பது **குற்றம்கடிதல்** என்பதனால் பெற்றாம்.  

தன்கீழ் வாழ்வாரை ஒறுத்தல் அறன்அன்மையின் வடுவாம் என்பதனை ஆசங்கித்து,  
அஃதாகாது,  
அரசனுக்கு அவரை அக்குற்றத்தின்நீக்கித் தூயர்ஆக்குதலும் சாதி தருமம் என்றார்.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/Zk0ZwPl70us?t=2520 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**தூயர்** - நல்லவர்   
**ஒறுப்பு** - தண்டனை  
**வடு** - (இங்கு) பழி    
**ஆசங்கித்து** - தானே வருவித்து  

## பொருட்குறிப்பு விளக்கம்

>துன்பம்செய்தல், பொருள்கோடல், கோறல் என ஒறுப்புமூன்று.   

>**ஒறுப்பு** - குற்றவாளிகளுக்குக் கொடுக்கும் தண்டனை.  
>**பொருள்கோடல்** - சொத்துக்களைக் கைப்பற்றுதல்.  
>**கோறல்** - மரண தண்டனை   

## இலக்கணக்குறிப்பு விளக்கம்


## ஆங்கில கருத்தாக்கம் 


