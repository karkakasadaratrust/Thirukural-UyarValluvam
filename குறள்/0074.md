உ

## குறள் எண் 

**அன்புடைமை – குறள் - ௦௦௭௪ - 0074**  

## குறள் 

**அன்புஈனும் ஆர்வம் உடைமை அதுஈனும்  
நண்பென்னும் நாடாச் சிறப்பு.** 

## கொண்டு கூட்டும் முறை

**அன்பு ஆர்வமுடைமை ஈனும், அது நண்பு என்னும் நாடாச்சிறப்பு ஈனும்.**  

## குறள் சாரம் 

அன்புடைமையே, விருப்பத்தையும், அதன் வழி விளையும் நட்பு என்ற அளவிறந்த சிறப்பைத் தரும்

## பரிமேலழகர் உரை

**அன்பு ஆர்வமுடைமை ஈனும்** -  
ஒருவனுக்குத்  
தொடர்புடையார் மாட்டுச் செய்த அன்பு  
அத்தன்மையால்  
பிறர்மாட்டும் விருப்பமுடைமையைத் தரும்.   

**அது நண்பு என்னும் நாடாச்சிறப்பு ஈனும்** -  
அவ்விருப்பமுடைமைதான்,  
அவற்குப்  
பகையும், நொதுமலும் இல்லையாய்  
யாவரும் நண்பு என்று சொல்லப்படும்,  
அளவறந்த சிறப்பினைத் தரும்.  

## பரிமேலழகர் உரைகுறிப்பு   

உடைமை, உடையனாம் தன்மை.  
யாவரும் நண்பாதல்  
எல்லாப் பொருளும் எய்துதற்கு ஏதுவாகலின்,  
அதனை **நாடாச்சிறப்பு** என்றார்.   

## பொருட்குறிப்பு 

**உடைமை** - உடையனாம் தன்மை.  

யாவரும் நண்பாதல்,  
எல்லாப் பொருளும் எய்துதற்கு ஏதுவாகலின்,  
அதனை **நாடாச்சிறப்பு** என்றார்.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/2Tfxe52Fm10?t=6103

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

நொதுமல் - பகையும், நட்பும் இன்றி இடைப்பட்டது.    
நாடாச் சிறப்பு - அளவிறந்த சிறப்பு 

## பொருட்குறிப்பு விளக்கம்

நட்பு ஒன்றே எல்லாக் குறைகளையும் தீர்க்கும் என்பதால், 'நாடாச் சிறப்பு' என்றார்.

## இலக்கணக்குறிப்பு விளக்கம்


## ஆங்கில கருத்தாக்கம் 


