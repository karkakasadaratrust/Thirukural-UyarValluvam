உ

## குறள் எண் 

**சிற்றினஞ்சேராமை – குறள் - ௦௪௬௦ - 0460**  

## குறள் 

**நல்லினத்தின் ஊங்கும் துணையில்லை தீயினத்தின்  
அல்லல் படுப்பதூஉம் இல்.**  

## கொண்டு கூட்டும் முறை

**நல்லினத்தின் ஊங்கு துணையும் இல்லை, தீயினத்தின் (ஊங்கு) அல்லற்படுப்பதூஉம் இல்**

## குறள் சாரம் 

ஒருவற்கு நல்லினத்தின் மிக்க துணையும் இல்லை,  
தீய இனத்தின் மிக்க பகையும் இல்லை.     

## பரிமேலழகர் உரை

**நல்லினத்தின் ஊங்கு துணையும் இல்லை** - ஒருவற்கு நல்லினத்தின் மிக்க துணையும் இல்லை,  

**தீயினத்தின் (ஊங்கு) அல்லற்படுப்பதூஉம் இல்** - தீய இனத்தின் மிக்க பகையும் இல்லை.   

## பரிமேலழகர் உரைகுறிப்பு   

ஐந்தன் உருபுகள் உறழ்பொருளின்கண் வந்தன.  
ஊங்கு என்பது பின்னும்கூட்டி உம்மை மாற்றி உரைக்கப்பட்டது.  
நல்லினம் அறியாமையின்நீக்கித் துயர்உறாமல் காத்தலின் அதனைத் துணை என்றும், தீயினம் அறிவின்நீக்கித் துயர்உறுவித்தலின் அதனைப் பகை என்றும் கூறினார்.   
அல்லல்படுப்பது என்பது ஏதுப்பெயர்.  
இதனான் விதிஎதிர்மறைகள் உடன்கூறப்பட்டன.   

## பொருட்குறிப்பு 
 
* நல்லினம் அறியாமையின்நீக்கித் துயர்உறாமல் காத்தலின் அதனைத் **துணை** என்றும்,  
* தீயினம் அறிவின்நீக்கித் துயர்உறுவித்தலின் அதனைப் **பகை** என்றும் கூறினார்.   

இதனான் விதிஎதிர்மறைகள் உடன் கூறப்பட்டன.  

## இலக்கணக்குறிப்பு  

ஐந்தன் உருபுகள் உறழ்பொருளின்கண் வந்தன.  

**ஊங்கு** என்பது பின்னும்கூட்டி உம்மை மாற்றி உரைக்கப்பட்டது.     

**அல்லல்படுப்பது** என்பது ஏதுப்பெயர். 

## உயர் வள்ளுவ வகுப்பு காணொளி

https://youtu.be/iBfhLucrYz8?t=2988

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

சொற்றொடர்களில் பொருள் ஐயம் நீங்கி நன்கு பொருள் விளங்குவதற்காகப் பெயர்களோடு சேர்க்கப்படும் உறுப்புக்கு உருபு என்று பெயர். இதனால் வேறுபடுத்தப்படும் பெயரின் பொருளுக்கு வேற்றுமை என்று பெயர். இவ்வேற்றுமை தமிழில் எட்டு வகைப்படும்.   
**ஐந்தாம் வேற்றுமை உருபுகள்** - இல், இன்.     
**ஈண்டு நல்லினத்தின், தீயினத்தின் என்பதன் 'இன்' என்ற ஐந்தாம் வேற்றுமை உருபு உழற்பொருளின் கண் வந்தன.** 

**உறழ்ச்சி** - ஒலிகளில் மாற்றம் ஏற்படும்பொழுது பொருளிலும் மாற்றம் ஏற்படுவதற்கு உறழ்ச்சி என்று பெயர். சான்று : காக்கைப்போல கரியன் - உவமை, காக்கையிற் கரியன் - உறழ்ச்சி;  கடவுளைப்போல கருணை உள்ளவன் - உவமை, கடவுளைவிட நல்லவன் - உறழ்ச்சி. ஈண்டு நல்லினத்தைக் காட்டிலும் வேறு துணையில்லை; தீயினத்தைக் காட்டிலும் வேறு பகைநில்லை என்ற கருத்தினால் உறழ்ச்சி விளக்கப் படுகிறது. 

ஊங்கு என்பது நல்லினம், தீயினம் இரண்டிற்கும் கூட்டி உரைக்கப்பட்டது.          

**ஏதுப்பெயர் (காரணப்பெயர்)** - ஏதேனும் ஒரு காரணம் பற்றியோ, பல காரணங்கள் பற்றியோ வழங்கி வரும் பெயர்.   
**ஈண்டு அல்லல்படுப்பது (= பகை) என்பது - பகை துயர் விளைவிக்கும் என்பதை உணர்த்தக் காரணப்பெயராக வருகிறது.**

## ஆங்கில கருத்தாக்கம் 


