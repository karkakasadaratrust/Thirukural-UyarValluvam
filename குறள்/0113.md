உ

## குறள் எண் 

**நடுவு நிலைமை - குறள் - ௦௧௧௩ - 0113**  

## குறள் 

**நன்றே தரினும் நடுவிகந்தாம் ஆக்கத்தை  
அன்றே ஒழிய விடல்.** 

## கொண்டு கூட்டும் முறை

**நன்றே தரினும் நடுவு இகந்து ஆம் ஆக்கத்தை அன்றே ஒழியவிடல்**

## குறள் சாரம் 

**நடுவுநிலைமையிலிருந்து மாறியதால் அறவழியில் இல்லாமல் வந்தசெல்வம் தீங்குதரும்**  
தீங்கு செய்யாமல் நல்லதையே செய்தாலும் நடுவுநிலைமையில் இருந்து மாறியதால் கிடைக்கின்ற செல்வத்தை,  
அப்பொழுதே நீங்கும்படி விடவேண்டும்.  

## பரிமேலழகர் உரை

**நன்றே தரினும்** - தீங்கு அன்றி நன்மையே பயந்ததாயினும்  

**நடுவு இகந்து ஆம் ஆக்கத்தை அன்றே ஒழியவிடல்** -  
நடுவு நிற்றலை ஒழிதலான் உண்டாகின்ற ஆக்கத்தை  
அப்பொழுதே ஒழிய விடுக.   

## பரிமேலழகர் உரைகுறிப்பு   

நன்மை பயவாமையின் நன்றே தரினும் என்றார்.  
இகத்தலான் என்பது இகந்து எனத் திரிந்து நின்றது.  
இவை இரண்டு பாட்டானும் முறையே நடுவு நிலைமையான் வந்த செல்வம் நன்மை பயத்தலும், ஏனைச்செல்வம் தீமை பயத்தலும் கூறப்பட்டன.  

## பொருட்க்குறிப்பு 

நன்மை பயவாமையின் **நன்றே தரினும்** என்றார்.  

இவை இரண்டு பாட்டானும்  
முறையே  
* நடுவு நிலைமையான் வந்த செல்வம் நன்மை பயத்தலும் (குறள் 0112) ,  
* ஏனைச்செல்வம் தீமை பயத்தலும் (குறள் 0113) கூறப்பட்டன.  

## இலக்கணக்குறிப்பு  

இகத்தலான் என்பது **இகந்து** எனத் திரிந்து நின்றது.  

## உயர் வள்ளுவ வகுப்பு காணொளி

https://youtu.be/Q5GmwVXfRbY?t=3901

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஆக்கம்** - செல்வம்   

## பொருட்க்குறிப்பு விளக்கம்

நடுவுநிலைமையிலிருந்து மாறியதால் கிடைக்கும் செல்வம்,  
நன்மையைத் தராது ஆதலால், "நன்மையே செய்தாலும்" என்று சொன்னார்.  

## இலக்கணக்குறிப்பு விளக்கம்


## ஆங்கில கருத்தாக்கம் 


