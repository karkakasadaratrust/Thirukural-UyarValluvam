உ

## குறள் எண் 

**நீத்தார் பெருமை - குறள் - ௦௦௩௦ - 0030**  

## குறள் 

**அந்தணர் என்போர் அறவோர்மற் றெவ்வுயிர்க்கும்  
செந்தண்மை பூண்டொழுக லான்**.  

## கொண்டு கூட்டும் முறை

**எவ்வுயிர்க்கும் செந்தண்மை பூண்டு ஒழுகலான் அந்தணர் என்போர் அறவோர்**  

## குறள் சாரம் 

எல்லா உயிர்கள் மேலும் அன்போடு இருப்பவரே அந்தணர் என்று அறவோர் கூறுவார்.  

## பரிமேலழகர் உரை

**எவ்வுயிர்க்கும் செந்தண்மை பூண்டு ஒழுகலான்** - எல்லா உயிர்கள் மேலும் செவ்விய தண்ணளியைப் பூண்டு ஒழுகலான்.  

**அந்தணர் என்போர் அறவோர்** - அந்தணரென்று சொல்லப்படுவார் துறவறத்தில் நின்றவர்.  

## பரிமேலழகர் உரைகுறிப்பு   

பூணுதல் விரதமாகக் கோடல்.  
அந்தணர் என்பது அழகிய தட்பத்தினை உடையார் என ஏதுப்பெயர் ஆகலின், அஃது அவ்வருளுடையார் மேலன்றிச் செல்லாது என்பது கருத்து.  
அவ்வாறு ஆணையுடையாராயினும் உயிர்கண்மாட்டு அருளுடையர் என்பது இதனால் கூறப்பட்டது.  

## பொருட்குறிப்பு 

**பூணுதல்** விரதமாகக் கோடல்.  

**அந்தணர்** என்பது அழகிய தட்பத்தினை உடையார் என ஏதுப்பெயர் ஆகலின்,  
அஃது  
அவ்வருளுடையார் மேலன்றிச் செல்லாது என்பது கருத்து.  

அவ்வாறு ஆணையுடையாராயினும்  
உயிர்கண்மாட்டு அருளுடையர் என்பது  
இதனால் கூறப்பட்டது.   

## இலக்கணக்குறிப்பு  

அந்தணர் என்பது அழகிய தட்பத்தினை உடையார் என ஏதுப்பெயர். 

## உயர் வள்ளுவ வகுப்பு காணொளி

https://youtu.be/ge_-BQuE5W4?t=4882 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

செவ்விய - சிறந்த  
தண்ணளி - கருணை   
தட்பம் - குளிர்ச்சி   
உயிர்கள்மாட்டு - உயிர்களிடம்

## பொருட்குறிப்பு விளக்கம்


## இலக்கணக்குறிப்பு விளக்கம்

பெயர்ச்சொல் - இருவகைப்படும் : காரணப் பெயர், இடுகுறிப்பெயர்.   
அழகிய தட்பம் உடைய அந்தணனுக்கு ஏதுவாகி(காரணமாகி) வந்த பெயர்.  


## ஆங்கில கருத்தாக்கம் 


