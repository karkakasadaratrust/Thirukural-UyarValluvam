உ

## குறள் எண் 

**மருந்து - குறள் - 0௯ரு0 - 0950**

## குறள் 

**உற்றவன் தீர்ப்பான் மருந்துஉழைச் செல்வான்என்று  
அப்பால்நாற் கூற்றே மருந்து.**

## கொண்டு கூட்டும் முறை

**மருந்து உற்றவன் தீர்ப்பான் மருந்து உழைச் செல்வான் என்று அப்பால் நாற்கூற்று** 

## குறள் சாரம் 


## பரிமேலழகர் உரை

**மருந்து** - பிணிக்கு மருந்தாவது 

**உற்றவன்** - அதனையுற்றவன் 

**தீர்ப்பான்** - அதனைத் தீர்க்கும் மருத்துவன் 

**மருந்து** - அவனுக்குக் கருவியாகிய மருந்து 

**உழைச் செல்வான் என்று அப்பால் நாற்கூற்று** - அதனைப் பிழையாமல் இயற்றுவான் என்று சொல்லப்பட்ட நான்கு பகுதியையுடைய நான்கு திறத்தது

## பரிமேலழகர் உரைகுறிப்பு   

நான்கு என்னும் எண் வருகின்றமையின், அதுநோக்கி அப்பால் என்றொழிந்தார். நான்கு கூற்றது என்பது விகாரமாயிற்று. அவற்றுள் உற்றவன் வகை நான்காவன பொருளுடைமை, மருத்துவன் வழிநிற்றல், நோய்நிலை உணர்த்தல் வன்மை, மருந்துத் துன்பம் பொறுத்தல் என இவை. தீர்ப்பான் வகை நான்காவன: பலபிணி நோய் கண்டற்கஞ்சாமை, ஆசிரியனை வழிபட்டு எய்திய கல்வியும் நுண்ணறிவும் உடைமை, பலகாலும் தீர்த்து வருதல், மனமொழி மெய்கள் தூயவாதல் என இவை. மருந்தின்வகை நான்காவன: பல பிணிகட்கும் ஏற்றல், சுவை வீரியம் விளைவாற்றல்களான் மேம்படுதல், எளிதின் எய்தப்படுதல், பகுதியோடு பொருந்துதல் என இவை. இயற்றுவான் வகை நான்காவன: ஆதுரன்மாட்டு அன்புடைமை, மனமொழி மெய்கள் தூயவாதல், சொல்லியன அவ்வாறே செய்தல் வன்மை, அறிவுடைமை என இவை. இவையெல்லாம் கூடியவழியல்லது பிணி தீராமையின் இத்தொகுதியையும் மருந்து என்றார். ஆயுள்வேதமுடையாரும் இவை கால்களாக நடக்கும்என்பது பற்றி பாதம் என்றும், இவை மாறுபட்டவழிச் சாத்தியமும் முதிர்ந்து அசாத்தியமாம் என்றும் கூறினார். இதனால் அதனைத் தீர்த்தற்கு வேண்டுவன எல்லாம் தொகுத்துக் கூறப்பட்டன.

## பொருட்குறிப்பு 

நான்கு என்னும் எண் வருகின்றமையின், அதுநோக்கி **அப்பால்** என்றொழிந்தார்.  

அவற்றுள் **உற்றவன்** வகை நான்காவன பொருளுடைமை, மருத்துவன் வழிநிற்றல், நோய்நிலை உணர்த்தல் வன்மை, மருந்துத் துன்பம் பொறுத்தல் என இவை. 

**தீர்ப்பான்** வகை நான்காவன : பலபிணி நோய் கண்டற்கஞ்சாமை, ஆசிரியனை வழிபட்டு எய்திய கல்வியும் நுண்ணறிவும் உடைமை, பலகாலும் தீர்த்து வருதல், மனமொழி மெய்கள் தூயவாதல் என இவை. 

**மருந்தின்**வகை நான்காவன : பல பிணிகட்கும் ஏற்றல், சுவை வீரியம் விளைவாற்றல்களான் மேம்படுதல், எளிதின் எய்தப்படுதல், பகுதியோடு பொருந்துதல் என இவை. 

இயற்றுவான் வகை நான்காவன : ஆதுரன்மாட்டு அன்புடைமை, மனமொழி மெய்கள் தூயவாதல், சொல்லியன அவ்வாறே செய்தல் வன்மை, அறிவுடைமை என இவை. 

இவையெல்லாம் கூடியவழியல்லது பிணி தீராமையின் இத்தொகுதியையும் **மருந்து** என்றார். 

ஆயுள்வேதமுடையாரும் இவை கால்களாக நடக்கும்என்பது பற்றி **பாதம்** என்றும், இவை மாறுபட்டவழிச் சாத்தியமும் முதிர்ந்து அசாத்தியமாம் என்றும் கூறினார். 

இதனால் அதனைத் தீர்த்தற்கு வேண்டுவன எல்லாம் தொகுத்துக் கூறப்பட்டன.

## இலக்கணக்குறிப்பு  

**நான்கு கூற்றது** என்பது விகாரமாயிற்று.

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


