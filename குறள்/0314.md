உ

## குறள் எண் 

**இன்னா செய்யாமை - குறள் - 0௩க௪ - 0314**  

## குறள் 

**இன்னா செய்தாரை ஒறுத்தல் அவர்நாண  
நன்னயம் செய்து விடல்.**

## கொண்டு கூட்டும் முறை

**இன்னா செய்தாரை ஒறுத்தல் அவர் நாண நன்னயம் செய்துவிடல்**  

## குறள் சாரம் 

தமக்குத் துன்பம் செய்தவரைத் துறவிகள் வெல்லும் முறையைக் கூறியுள்ளார்.  
தூறவிகள் தமக்குத் துன்பங்களைச் செய்தாரைத் தண்டித்தல் என்பது அவர்களே வெட்கப்படும்படி அவர்களுக்கு நன்மைகளைச் செய்து பிறகு அவர்கள் தமக்குச் செய்த தீங்கையும் தாம் அவர்களுக்குச் செய்த நமையையும் மறந்துவிட வேண்டும்.     

## பரிமேலழகர் உரை

**இன்னா செய்தாரை ஒறுத்தல்** - தமக்கு இன்னாதவற்றைச் செய்தாரைத் துறந்தார் ஒறுத்தலாவது  

**அவர் நாண நன்னயம் செய்துவிடல்** - அவர்தாமே நாணுமாறு அவர்க்கு இனிய உவகைகளைச்செய்து அவ்விரண்டனையும் மறத்தல்.   

## பரிமேலழகர் உரைகுறிப்பு   

மறவாவழிப் பின்னும் வந்து கிளைக்கும்ஆகலின், மறக்கற்பாலஆயின.   
அவரை வெல்லும் உபாயம் கூறியவாறு.   
இவை மூன்றுபாட்டானும் செற்றம் பற்றிச் செய்தல் விலக்கப்பட்டது.   

## பொருட்குறிப்பு 

மறவாவழிப் பின்னும் வந்து கிளைக்கும்ஆகலின், மறக்கற்பாலஆயின.  
அவரை வெல்லும் உபாயம் கூறியவாறு.  

இவை மூன்றுபாட்டானும் (குறள் 0312 - 0314)  
செற்றம் பற்றிச் செய்தல் விலக்கப்பட்டது.     

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/TZQY-WGOL_c?t=4515

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கிளைத்தல்** - மீண்டும் வரும்  
**செற்றம்**    - கோபம் 

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


