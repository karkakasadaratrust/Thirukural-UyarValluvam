உ

## குறள் எண் 

**பொறையுடைமை - குறள் - 0கருஎ - 0157**  

## குறள் 

**திறனல்ல தற்பிறர் செய்யினும் நோநொந்து  
அறனல்ல செய்யாமை நன்று.** 

## கொண்டு கூட்டும் முறை

**திறன் அல்ல தற் பிறர் செய்யினும், நோநொந்து அறன் அல்ல செய்யாமை நன்று**

## குறள் சாரம் 

**அறம்அற்ற செயல்களைச் செய்யாமல் இருப்பது ஏன் நன்று**  
செய்யத் தகாத கொடிய செயல்களைத் தனக்குப் பிறர் செய்தாலும்,  
அதனால் அவர்களுக்கு வரும் துன்பத்திற்கு வருந்தி, அறம்அற்ற செயல்களைச் செய்யாமல் இருப்பது ஒருவனுக்கு நல்லது.  

## பரிமேலழகர் உரை

**திறன் அல்ல தற் பிறர் செய்யினும்** - செய்யத்தகாத கொடியவற்றைத் தன்கண்பிறர் செய்தாராயினும்  

**நோநொந்து அறன் அல்ல செய்யாமை நன்று** - அவர்க்கு அதனால் வரும் துன்பத்திற்கு நொந்து தான் அறனல்லாத செயல்களைச் செய்யாதிருத்தல் ஒருவனுக்கு நன்று.  
    

## பரிமேலழகர் உரைகுறிப்பு   

உம்மை சிறப்பு உம்மை.  
துன்பத்திற்கு நோதலாவது "உம்மை - எரிவாய் நிரயத்து வீழ்வர்கொல்" (நாலடியார். 58) என்று பரிதல்.  

## பொருட்க்குறிப்பு 

**துன்பத்திற்கு நோதலாவது** - _**உம்மை - எரிவாய் நிரயத்து வீழ்வர்கொல் (நாலடியார். 58)**_ என்று பரிதல்.  

## இலக்கணக்குறிப்பு  

உம்மை சிறப்பும்மை.    

## உயர் வள்ளுவ வகுப்பு காணொளி

https://youtu.be/q9BG1n8GpjY?t=6450

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**பரிதல்** - வருந்துதல்   

## பொருட்க்குறிப்பு விளக்கம்

>**நாலடியார். 58**  

>**தம்மை இகழ்ந்தமை தாம்பொறுப்ப தன்றிமற்று  
>எம்மை இகழ்ந்த வினைப்பயத்தால் - உம்மை  
>எரிவாய் நிரயத்து வீழ்வர்கொல் என்று  
>பரிவதூஉம் சான்றோர் கடன். 	58  

>**தம்மை இகழ்ந்தமை தாம் பொறுப்பது அன்றி** - காரணமின்றித் தம்மைப் பிறர் இகழ்ந்தமையைத் தாம் பொறுத்துக்கொள்வதல்லாமல்,  
>**எம்மை இகழ்ந்த வினைப் பயத்தால்** - எம் போல்வாரை இங்ஙனம் இகழ்ந்த தீவினையின் பயனால்,  
>**உம்மை** - மறுமையில்,  
>**எரிவாய் நிரயத்து வீழ்வர்கொல் என்று** - ஒரு கால் அழலிடமான நரகத்தில் அவர் வீழ்வரோ என்று,  
>**பரிவதும் சான்றோர் கடன்** - இரங்குவதும் தவம் நிறைந்தவரது கடமையாகும்.

>தவமுயற்சியில் நிற்பவர், தம்மை இகழ்பவர் பால் பொறுமையும் இரக்கமுங் கொள்ளவேண்டும்.

>http://www.tamilvu.org/slet/l2800/l2800uri.jsp?song_no=58&book_id=32&head_id=30&sub_id=942

## இலக்கணக்குறிப்பு விளக்கம்

உம்மை - **செய்யினும்** - சிறப்பும்மை.  

## ஆங்கில கருத்தாக்கம் 


