உ

## குறள் எண் 

**மடியின்மை – குறள் – 0௬0௯ - 0609**  

## குறள் 

**குடியாண்மை உள்வந்த குற்றம் ஒருவன்  
மடியாண்மை மாற்றக் கெடும்.**  

## கொண்டு கூட்டும் முறை

**ஒருவன் மடி ஆண்மை மாற்ற குடி ஆண்மையுள் வந்த குற்றம் கெடும்**

## குறள் சாரம் 

**தனக்கு வந்த தீமைகள் அழியும் வழி**  
ஒருவன் தன் சோம்பலை ஆளும் தன்மையை விட்டுவிட்டாலே குடும்பத்திலும் வீரத்திலும் வந்த தீமைகள் அழிந்து விடும்.  

## பரிமேலழகர் உரை

**ஒருவன் மடி ஆண்மை மாற்ற** - ஒருவன் தன் மடியாளுந்தன்மையை ஒழிக்கவே  

**குடி ஆண்மையுள் வந்த குற்றம் கெடும்** - அவன் குடியுள்ளும் ஆண்மையுள்ளும் வந்த குற்றங்கள் கெடும்.  

## பரிமேலழகர் உரைகுறிப்பு   

மடியாளுந்தன்மை மடியுடைமைக்கு ஏதுவாய தாமத குணம்.  
குடியாண்மை என்பது உம்மைத் தொகை.  
அவற்றின்கண் வந்த குற்றம் என்றது மடியானன்றி முன்னே பிறகாரணங்களான் நிகழ்ந்தவற்றை.  
அவையும் மடியாண்மையை மாற்றி, முயற்சி உடையனாக நீங்கும் என்பதாம்.   

## பொருட்குறிப்பு 

**மடியாளுந்தன்மை** - மடியுடைமைக்கு ஏதுவாய தாமத குணம்.  

**அவற்றின்கண் வந்த குற்றம்** என்றது மடியானன்றி முன்னே பிறகாரணங்களான் நிகழ்ந்தவற்றை.  

அவையும் மடியாண்மையை மாற்றி, முயற்சி உடையனாக நீங்கும் என்பதாம்.     

## இலக்கணக்குறிப்பு  

**குடியாண்மை** என்பது உம்மைத் தொகை.    

## உயர் வள்ளுவ வகுப்பு காணொளி

https://youtu.be/Ns--YotR7iQ?t=1475 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

எதிர்மறை = எதிர்மறையும், சிறப்பு = சிறப்பும், ஐயம் = ஐயமும், எச்சம் = எச்சமும், முற்று = முற்றும், அளவை = எண்ணும், தெரிநிலை = தெரிநிலையும், ஆக்கம் = ஆக்கமும் ஆகிய, எட்டு உம்மை = எட்டுப் பொருளையும் தரும் உம்மை இடைச்சொல்.   

ஈண்டு குடியாண்மை - குடியும், ஆண்மையும்; உம் என்ற உம்மைத் தொகை குறளில் தொக்கி நிற்பதை உரையில் எடுத்துக்காட்டுகிறார் பரிமேலழகர்.  

## ஆங்கில கருத்தாக்கம் 


