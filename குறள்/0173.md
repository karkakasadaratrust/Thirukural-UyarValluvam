உ

## குறள் எண் 

**வெஃகாமை - குறள் - 0கஎ௩ - 0173**  

## குறள் 

**சிற்றின்பம் வெஃகி அறனல்ல செய்யாரே  
மற்றின்பம் வேண்டு பவர்.** 

## கொண்டு கூட்டும் முறை

**சிற்றின்பம் வெஃகி அறனல்ல செய்யார், மற்றின்பம் வேண்டுபவர்**  

## குறள் சாரம் 

**அறத்தால் வரும் நிலையான இன்பத்தை விரும்புகிறவர்கள் செய்யாத செயல்கள்**  
மற்றவர்களிடமிருந்து கைப்பற்றிய பொருளால் தாம் அடையும் நிலையில்லாத இன்பத்தை விரும்பி அவரிடம் அறமற்ற செயல்களைச் செய்யமாட்டார்கள், அறத்தால் வரும் நிலையான இன்பத்தை விரும்புகிறவர்கள்.  

## பரிமேலழகர் உரை

**சிற்றின்பம் வெஃகி அறன் அல்ல செய்யார்** - பிறர்பால் வெளவிய பொருளால் தாம்எய்தும் நிலையில்லாத இன்பத்தை விரும்பி, அவர்மாட்டு அறன்அல்லாத செயல்களைச் செய்யார்  

**மற்றின்பம் வேண்டுபவர்** - அறத்தான் வரும் நிலையுடைய இன்பத்தை காதலிப்பவர்.

## பரிமேலழகர் உரைகுறிப்பு   

பாவத்தான் வருதலின் அப்பொழுதே அழியும் என்பார், சிற்றின்பம் என்றார்.  
மற்றையின்பம் என்பது மற்றின்பம் என நின்றது.  

## பொருட்க்குறிப்பு 

பாவத்தான் வருதலின் அப்பொழுதே அழியும் என்பார், **சிற்றின்பம்**என்றார்.  

## இலக்கணக்குறிப்பு  

மற்றையின்பம் என்பது **மற்றின்பம்**என நின்றது.  

## உயர் வள்ளுவ வகுப்பு காணொளி

https://youtu.be/LHhB06kxWCE?t=3766

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

பாவம்செய்வதால் வரும் இன்பம் உடனேஅழிவதால் அதனைச் **சிற்றின்பம்** என்று சொன்னார்.  

## இலக்கணக்குறிப்பு விளக்கம்

**மற்றையின்பம் என்பது மற்றின்பம் எனத் திரிந்து நின்றது குறுக்கல் விகாரம்.   
குறுக்கல் விகாரம் - நெடில் எழுத்தைக் குறில் எழுத்தாகத் திரிவது குறுக்கல் விகாரம்.**   

## ஆங்கில கருத்தாக்கம் 


