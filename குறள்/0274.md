உ

## குறள் எண் 

**கூடாவொழுக்கம் - குறள் - 0உஎ௪ - 0274**  

## குறள் 

**தவம்மறைந்து அல்லவை செய்தல் புதன்மறைந்து  
வேட்டுவன் புள்சிமிழ்த் தற்று.**

## கொண்டு கூட்டும் முறை

**தவம் மறைந்து அல்லவை செய்தல், வேட்டுவன் புதல் மறைந்து புள் சிமிழ்த்தற்று**

## குறள் சாரம் 

**மறைந்து பறவைகள் பிடிப்பதுபோன்ற கீழ்மை**  
தவம் செய்யும் மனவலிமை இல்லாதவன் தவ வேடத்தில் மறைந்துகொண்டு தவமில்லாத காரியங்களைச் செய்தல்,  
வேடன் புதரில் மறைந்துகொண்டு பறவைகளைப் பிடிப்பதைப் போன்றது.  

## பரிமேலழகர் உரை

**தவம் மறைந்து அல்லவை செய்தல்** - அவ்வலிஇல்நிலைமையான் தவ வேடத்தின்கண்ணே மறைந்து நின்று தவமல்லவற்றைச் செய்தல்,   

**வேட்டுவன் புதல் மறைந்து புள் சிமிழ்த்தற்று** - வேட்டுவன் புதலின்கண்ணே மறைந்துநின்று புட்களைப் பிணித்தாற்போலும்.

## பரிமேலழகர் உரைகுறிப்பு   

தவம் ஆகுபெயர்.  
தவமல்லவற்றைச் செய்தலாவது பிறர்க்குரிய மகளிரைத் தன்வயத்தாக்குதல்.  
இதுவும் இத்தொழில்உவமையான் அறிக.   

## பொருட்க்குறிப்பு 

**தவமல்லவற்றைச் செய்தலாவது**, பிறர்க்குரிய மகளிரைத் தன்வயத்தாக்குதல்.   

## இலக்கணக்குறிப்பு  

**தவம்** ஆகுபெயர்.   

இதுவும் இத்தொழில்உவமையான் அறிக.   

## உயர் வள்ளுவ வகுப்பு காணொளி

https://youtu.be/TD79WBZOppc?t=1804

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது ஆகுபெயர் எனப்படும்.     
**ஈண்டு தவம் மறைந்து என்று தவவேடத்தைக் குறிக்கின்றது.**        

**தொழில் உவமை** - வேடன் வலைவிரித்து ஒளிந்துநின்று பறவைகளைப் பிடிப்பதுபோல துறவி தன் தவவேடத்தில் மறைந்திருந்து மகளிரிடம் காமம் கொள்வது. 

## ஆங்கில கருத்தாக்கம் 


