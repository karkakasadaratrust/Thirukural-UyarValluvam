உ

## குறள் எண் 

**கள்ளாமை - குறள் - 0உஅரு - 0285**  

## குறள் 

**அருள்கருதி அன்புடைய ராதல் பொருள்கருதிப்  
பொச்சாப்புப் பார்ப்பார்கண் இல்.**  

## கொண்டு கூட்டும் முறை

**அருள் கருதி அன்பு உடையராதல், பொருள் கருதிப் பொச்சாப்புப் பார்ப்பார்கண் இல்**

## குறள் சாரம் 

**அருளின் பெருமை அறியாது போகும்நிலை**  
அருளின் பெருமையை அறிந்து அதன்மேல் அன்புகொண்டவராக நடந்துகொள்ளுதல் என்பது பணத்தைக் கருத்தில்கொண்டு பிறர் பொருளைத் திருடக்கருதி அவர் மறந்திருக்கும் நேரத்தை எதிர்பார்த்துக் கொண்டிருப்பவர்களுக்குக் கிடையாது.  

## பரிமேலழகர் உரை

**அருள் கருதி அன்பு உடையராதல்**- அருளினது உயர்ச்சியை அறிந்து அதன்மேல் அன்புடையராய் ஒழுகுதல்,  

**பொருள் கருதிப் பொச்சாப்புப் பார்ப்பார்கண் இல்** - பிறர்பொருளை வஞ்சித்துக்கொள்ளக் கருதி அவரது சோர்வு பார்ப்பார்மாட்டு உண்டாகாது.  

## பரிமேலழகர் உரைகுறிப்பு   

தமக்குரிய பொருளையும் அதனது குற்றம் நோக்கித் துறந்து போந்தவர் பின் பிறர்க்குரிய பொருளை நன்குமதித்து அதனை வஞ்சித்துக்கோடற்கு அவரது சோர்வு பார்க்கும் மருட்சியரானால், அவர்மாட்டு, உயிர்கண்மேல் அருள்செய்தல் நமக்கு உறுதி என்று அறிந்து அவ்வருளின் வழுவாது ஒழுகும் தெருட்சி, கூடாது என்பதாம்.  

## பொருட்க்குறிப்பு 

தமக்குரிய பொருளையும் அதனது குற்றம் நோக்கித் துறந்து போந்தவர் பின் பிறர்க்குரிய பொருளை நன்கு மதித்து,   
அதனை வஞ்சித்துக்கோடற்கு அவரது சோர்வு பார்க்கும் மருட்சியரானால்,   
அவர்மாட்டு,   
உயிர்கண்மேல் அருள்செய்தல் நமக்கு உறுதிஎன்று அறிந்து அவ்வருளின் வழுவாது ஒழுகும் தெருட்சி, கூடாது என்பதாம்.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/FhxwqyDy6Ng?t=1833

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


