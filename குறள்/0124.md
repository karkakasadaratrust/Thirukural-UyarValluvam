உ

## குறள் எண் 

**அடக்கமுடைமை - குறள் - ௦௧௨௪ - 0124**  

## குறள் 

**நிலையின் திரியாது அடங்கியான் தோற்றம்  
மலையினும் மாணப் பெரிது.** 

## கொண்டு கூட்டும் முறை

**நிலையின் திரியாது அடங்கியான் தோற்றம் மலையினும் மாணப்பெரிது**  

## குறள் சாரம் 

**அடங்கியவனின் உயர்வு**  
குடும்பம் நடத்துதல் என்ற தன்ஒழுக்கத்திலிருந்து மாறாமல் குடும்பம் நடத்திக்கொண்டே அடங்கியவனின் உயர்வு,  
மலையின் உயரத்தைக் காட்டிலும் மிகப் பெரிதாகும்.  

## பரிமேலழகர் உரை

**நிலையின் திரியாது அடங்கியான் தோற்றம்** -  
இல்வாழ்க்கையாகிய தன் நெறியின் வேறுபடாது நின்று  
அடங்கியவனது உயர்ச்சி,  

**மலையினும் மாணப்பெரிது** - மலையின் உயர்ச்சியினும், மிகப் பெரிது.  

## பரிமேலழகர் உரைகுறிப்பு   

திரியாது அடங்குதல் - பொறிகளால் புலன்களை நுகராநின்றே அடங்குதல்.  
மலை ஆகுபெயர்.   

## பொருட்க்குறிப்பு 

**திரியாது அடங்குதல்**  - பொறிகளால் புலன்களை நுகராநின்றே அடங்குதல்.  

## இலக்கணக்குறிப்பு  

**மலை** ஆகுபெயர்.  

## உயர் வள்ளுவ வகுப்பு காணொளி

https://youtu.be/iPX8dqfDMj4?t=4211

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

**நுகராநின்றே** நுகர்ந்து நின்றே. (நிகழ்கால வினைமுற்று). அனுபவங்களைக் கொண்டிருக்கும்போதே அடக்கமுடையவனாய் நிற்றல்.   

## இலக்கணக்குறிப்பு விளக்கம்

**உவமையாகுபெயர்** : ஓர் உவமைப் பொருளின் பெயர் இன்னொரு பொருளுக்கு உவமைப்படுத்திக் கூறும்பொழுது அங்குத் தன்னுடைய பொருளைச் சுட்டாமல், தன்னுடைய தன்மையையும் குணத்தையும் கொண்ட இன்னொரு பொருளைச் சுட்டி வருவதற்கு உவமையாகுபெயர் எனப்படும். 

**ஈண்டு மலையின் உயரத்தை அளக்கமுடியாததுபோல அடக்கமுடையவனின் உயர்ச்சியை அளக்கமுடியாது.  மலையின் உயரத்தைக் குறிக்காமல் அடக்கமுடையவனின் உயர்ச்சியைக் குறித்து ஆகுபெயராயிற்று.**   

## ஆங்கில கருத்தாக்கம் 


