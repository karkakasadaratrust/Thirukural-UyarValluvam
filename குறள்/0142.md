உ

## குறள் எண் 

**பிறனில் விழையாமை - குறள் - 0க௪உ - 0142**  

## குறள் 

**அறன்கடை நின்றாருள் எல்லாம் பிறன்கடை  
நின்றாரின் பேதையார் இல்.** 

## கொண்டு கூட்டும் முறை

**அறன்கடை நின்றாருள் எல்லாம், பிறன்கடை நின்றாரின் பேதையார் இல்**

## குறள் சாரம் 

**பாவத்தில் நின்றவர்கள் எல்லோருள்ளும் அறிவற்றவர்கள் யார்**  
காமம் காரணமாகப் பாவத்தில் நின்றவர்கள் எல்லோருள்ளும் அடுத்தவன் மனைவி மீது ஆசை வைத்து அவள் வீட்டு வாசலில் சென்று நின்றவரைப்போல அறிவற்றவர்கள் வேறுயாரும் இல்லை.  

## பரிமேலழகர் உரை

**அறன்கடை நின்றாருள் எல்லாம்** - காமம் காரணமாகப் பாவத்தின்கண் நின்றார் எல்லாருள்ளும்  

**பிறன்கடை நின்றாரின் பேதையார் இல்** - பிறன்இல்லாளைக் காதலித்து அவன் வாயிற்கண் சென்று நின்றார்போலப் பேதையார் இல்லை. 

## பரிமேலழகர் உரைகுறிப்பு   

அறத்தின் நீக்கப்பட்டமையின், அறன்கடை என்றார்.  
அறன்கடை நின்ற பெண்வழிச் செல்வாரும் வரைவின்மகளிரோடும் இழிகுலமகளிரோடும் கூடி இன்பம் நுகர்வாரும் போல அறமும் பொருளும் இழத்தலே அன்றிப் பிறன்கடை நின்றார் அச்சத்தால் தாம் கருதிய இன்பமும் இழக்கின்றார்ஆகலின், பேதையார் இல் என்றார், எனவே, இன்பமும் இல்லை என்பது பெறப்பட்டது.  

## பொருட்க்குறிப்பு 

அறத்தின் நீக்கப்பட்டமையின், **அறன்கடை** என்றார். 

அறன்கடை நின்ற பெண்வழிச் செல்வாரும் வரைவின்மகளிரோடும் இழிகுலமகளிரோடும் கூடி இன்பம் நுகர்வாரும் போல அறமும் பொருளும் இழத்தலே அன்றிப் பிறன்கடை நின்றார் அச்சத்தால் தாம் கருதிய இன்பமும் இழக்கின்றார்ஆகலின், **பேதையார் இல்** என்றார்,  
எனவே,  
இன்பமும்இல்லை என்பது பெறப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/JWFhhzz0AmE?t=3022

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

விக்கிரமாதித்தன் கதை  
https://youtu.be/JWFhhzz0AmE?t=3799

இந்திரன் பூனையாக உருமாறி ஓடினான்  
https://youtu.be/JWFhhzz0AmE?t=4063

## தொன்மையான சொற்கள்

**அறன்கடை** - அறத்திலிருந்து நீக்கப்பட்டது   
**பேதையார்** - அறிவற்றவர்கள்

## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


