உ

## குறள் எண் 

**அமைச்சு – குறள் – 0௬௩உ - 0632**  

## குறள் 

**வன்கண் குடிகாத்தல் கற்றறிதல் ஆள்வினையோடு  
ஐந்துடன் மாண்டது அமைச்சு.**  

## கொண்டு கூட்டும் முறை

**வன்கண் குடிகாத்தல் கற்று அறிதல் ஆள்வினை ஐந்துடன் மாண்டது அமைச்சு**

## குறள் சாரம் 

**குறள் 0631ல் கூறிய ஐந்துடன் இந்நான்கையும் சரியாக பெற்றிருப்பவன் (அ) அமைச்சனின் இலக்கணம்**  
செய்யும் தொழிலில் உறுதியும், குடிமக்களைப் பாதுகாத்தலும், நீதிநூல்களைப் படித்து செய்யவேண்டிய காரியங்களையும் செய்யக்கூடாத காரியங்களையும் அறிதலும், முயற்சியும் மேலே குறள் 0631ல் சொல்லிய அவ்வங்கங்கள் ஐந்துடன் சரியாகப் பெற்றிருப்பவனே அமைச்சனாவான்.  

## பரிமேலழகர் உரை

**வன்கண்** - வினைசெய்தற்கண் அசைவின்மையும்  

**குடிகாத்தல்** - குடிகளைக் காத்தலும்  

**கற்று அறிதல்** - நீதிநூல்களைக் கற்றுச் செய்வன தவிர்வன அறிதலும்  

**ஆள்வினை** - முயற்சியும்  

**ஐந்துடன் மாண்டது அமைச்சு** - மேற்சொல்லிய அங்கங்கள் ஐந்துடனே திருந்த உடையானே அமைச்சனாவான். 

## பரிமேலழகர் உரைகுறிப்பு   

எண்ணொடு நீண்டது. அவ்வைந்து எனச் சுட்டு வருவிக்க.  
இந்நான்கனையும் மேற்கூறியவற்றோடு தொகுத்துக் கூறியது, அவையும் இவற்றோடு கூடியே மாட்சிமைப்பட வேண்டுதலானும், அவற்றிற்கு ஐந்து என்னும் தொகை பெறுதற்கும்.  
இனி இதனை ஈண்டு எண்ணியவற்றிற்கே தொகையாக்கிக் குடிகாத்தல் என்பதனைக் குடிப்பிறப்பும் அதனை ஒழுக்கத்தால் காத்தலும் எனப் பகுப்பாரும், கற்றறிதல் என்பதனை கற்றலும் அறிதலும் எனப் பகுப்பாரும்உளர்.  
அவர் உடன் என்பதனை முற்றும்மைப் பொருட்டாக்கியும், குடி என்பதனை ஆகுபெயராக்கியும் இடர்ப்படுப.    

## பொருட்குறிப்பு 

இந்நான்கனையும் மேற்கூறியவற்றோடு தொகுத்துக் கூறியது, அவையும் இவற்றோடு கூடியே மாட்சிமைப்பட வேண்டுதலானும், அவற்றிற்கு ஐந்து என்னும் தொகை பெறுதற்கும்.  

இனி இதனை ஈண்டு எண்ணியவற்றிற்கே தொகையாக்கிக் **குடிகாத்தல்** என்பதனைக் குடிப்பிறப்பும் அதனை ஒழுக்கத்தால் காத்தலும் எனப் பகுப்பாரும், **கற்றறிதல்** என்பதனை கற்றலும் அறிதலும் எனப் பகுப்பாரும்உளர்.  
அவர் **உடன்** என்பதனை முற்றும்மைப் பொருட்டாக்கியும், **குடி** என்பதனை ஆகுபெயராக்கியும் இடர்ப்படுப.   

## இலக்கணக்குறிப்பு  

எண்ணொடு நீண்டது. **அவ்வைந்து** எனச் சுட்டு வருவிக்க.   

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**வன்கண்** - உற்சாகம் - ஊக்கம்  

## பொருட்குறிப்பு விளக்கம்

நீதிநூல் கற்றல் - செய்வன அறிதல் மற்றும் செய்யக்கூடாதவற்றைத் தவிர்தல். எனவே அமைச்சனுக்கு சட்ட அறிவு அவசியம். 

## இலக்கணக்குறிப்பு விளக்கம்

அவ்வைந்து - ஈண்டு 'அ' என்பது சுட்டெழுத்து.   
**சுட்டெழுத்து** - மொழிக்கு முதலிலே நின்று ஒரு பொருளைச் சுட்டிக் காட்ட வரும். அவை **அ, இ, உ** என்பனவாம். இவை தனியாக வந்தால் சுட்டெழுத்து என்றும், சொல்லோடு இணைந்து வந்தால் அவற்றைச் சுட்டுப்பெயர் என்றும் கூறுவர். **அவன், இவன், உவன்**.  

**ஐந்துடன்** என்பதில் உடன் என்னும் முற்றும்மை, **குடிகாத்தல்** என்பதில் குடி என்னும் ஆகுபெயர் - பரிமேலழகர் உரை அல்ல. பிறர் உரை. 

## ஆங்கில கருத்தாக்கம் 


