உ

## குறள் எண் 

அன்புடைமை – குறள் - 0073
## குறள் 

**அன்போடு இயைந்த வழக்கென்ப ஆருயிர்க்கு   
என்போடு இயைந்த தொடர்பு.** 

## கொண்டு கூட்டும் முறை

**ஆர் உயிர்க்கு என்போடு இயைந்த தொடர்பு, அன்போடு இயைந்த வழக்கு என்ப.**  

## குறள் சாரம் 

உடம்போடு உயிர் இணைந்ததற்கானக் காரணம், உயிரின் இயல்பாகிய அன்போடு பொருந்ததான் என்றார். 

## பரிமேலழகர் உரை

**ஆர் உயிர்க்கு என்போடு இயைந்த தொடர்பு** -  
பெறுதற்கு அரிய மக்கள் உயிர்க்கு  
உடம்போடு உண்டாகிய தொடர்ச்சியினை  

**அன்போடு இயைந்த வழக்கு என்ப** -  
அன்போடு பொருந்துதற்கு வந்த நெறியின் பயன் என்று  
சொல்லுவர் அறிந்தோர்.

## பரிமேலழகர் உரைகுறிப்பு   

பிறப்பினது அருமை பிறந்த உயிர்மேல் ஏற்றப்பட்டது.  
'இயைந்த' என்பது உபசார வழக்கு.  
வழக்கு ஆகுபெயர்.  

உடம்போடு இயைந்தல்லது அன்பு செய்யலாகாமையின்,   
அது செய்தற் பொருட்டு இத்தொடர்ச்சி உளதாயிற்று என்பதாம்.  
ஆகவே, இத்தொடர்ச்சிக்குப் பயன் அன்புடைமை என்றாயிற்று.   

## பொருட்குறிப்பு 

**இயைந்த** என்பது உபசார வழக்கு.  

உடம்போடு இயைந்தல்லது அன்பு செய்யலாகாமையின்,  
அது செய்தற் பொருட்டு இத்தொடர்ச்சி உளதாயிற்று என்பதாம்.  

ஆகவே,  
இத்தொடர்ச்சிக்குப் பயன் அன்புடைமை என்றாயிற்று.   

## இலக்கணக்குறிப்பு  

பிறப்பினது அருமை  
பிறந்த உயிர்மேல் ஏற்றப்பட்டது.   

**வழக்கு** ஆகுபெயர்.  

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

பிறப்பினது அருமை உடலுக்குக்காக இருந்தாலும், அது உயிரின் மேல் ஏற்றப்பட்டது.  
இயைந்த என்பதற்குப் பொருந்திய நெறி என்பது வழக்கு என்றாலும், பொருந்துதற்கு வந்த நெறியின் பயன் என்றதால், உபசார வழக்கு ஆனது.உயிர்க்கு உடம்போடு உண்டாகிய தொடர்புக்குப் பயன் அன்புடைமை என்றதால், பிறவி எடுத்ததன் பயனே அன்புடைமை என்றார்.

## இலக்கணக்குறிப்பு விளக்கம்

ஆகுபெயர் - ஒன்றன் பெயர் அதனோடு தொடர்புடைய மற்றொன்றுக்கு ஆகி வருவது.  
வழக்கு என்பது அன்போடு பொருந்தும் நெறிக்கு, என இருந்தாலும், பொருந்துதற்கு வந்த நெறியின் பயனுக்கு ஆகி வந்ததால், இது ஆகு பெயர் ஆனது.

## ஆங்கில கருத்தாக்கம் 


