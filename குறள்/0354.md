உ

## குறள் எண் 

**மெய்யுணர்தல் - குறள் - ௦௩௫௪ - 0354**  

## குறள் 

**ஐயுணர்வு எய்தியக் கண்ணும் பயமின்றே  
மெய்யுணர்வு இல்லா தவர்க்கு.** 

## கொண்டு கூட்டும் முறை

**ஐயுணர்வு எய்தியக்கண்ணும் பயம் இன்றே, மெய்யுணர்வு இல்லாதவர்க்கு**

## குறள் சாரம் 

மனம் தனது ஐந்தாகிய உணர்வையும் அறிவை உபயோகித்து யோகத்தால் கட்டுப்படுத்தி இருந்தாலும் பயன் இல்லாமல், மெய்யுணர்வுஉடையார்க்கே வீடு அமையும் 

## பரிமேலழகர் உரை

**ஐயுணர்வு எய்தியக்கண்ணும் பயம் இன்றே** - செல்லப்படுகின்ற புலன்கள் வேறுபாட்டான் ஐந்தாகியஉணர்வு அவற்றை விட்டுத் தம் வயத்ததாய வழியும், அதனால் பயனில்லையேயாம்,  

**மெய்யுணர்வு இல்லாதவர்க்கு** - மெய்யினையுணர்தல் இல்லாதார்க்கு.

## பரிமேலழகர் உரைகுறிப்பு   

ஐந்தாகிய உணர்வு  மனம். அஃது எய்துதலாவது, மடங்கி ஒருதலைப்பட்டுத் தாரணைக்கண் நிற்றல். அங்ஙனம் நின்றவழியும் வீடு பயவாமையின், பயமின்றே என்றார். சிறப்பு உம்மை எய்துதற்குஅருமை விளக்கி நின்றது. இவை இரண்டு பாட்டானும் மெய்யுணர்வுஉடையார்க்கே வீடுஉளது என மெய்உணர்வின் சிறப்புக் கூறப்பட்டது.    

## பொருட்குறிப்பு 

**ஐந்தாகிய உணர்வு** - மனம்.  
அஃது எய்துதலாவது, மடங்கி ஒருதலைப்பட்டுத் தாரணைக்கண் நிற்றல்.  
அங்ஙனம் நின்றவழியும் வீடு பயவாமையின், **பயமின்றே** என்றார்.  
 
இவை இரண்டு பாட்டானும் (குறள் 0353 - 0354),  
மெய்யுணர்வுஉடையார்க்கே வீடுஉளது என மெய்உணர்வின் சிறப்புக் கூறப்பட்டது.    

## இலக்கணக்குறிப்பு  

சிறப்பு உம்மை (எய்தியக்கண்ணும் ) எய்துதற்குஅருமை விளக்கி நின்றது.   

## உயர் வள்ளுவ வகுப்பு காணொளி

https://youtu.be/nykjaKbN1rM?t=510

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஐயுணர்வு** - ஐந்தாகிய உணர்வு    
**பயமின்றே** - பயனில்லை 

## பொருட்குறிப்பு விளக்கம்

ஐந்து புலன்கள் வழியாக அனுபவிப்பது மனம்.  
மடங்கி ஒருதலைப்பட்டுத் தாரணைக்கண் நிற்றல் - வெளி சென்ற உணர்வுகளை யோக முயற்சியில் உள் செலுத்தி ஒருமைப்பட்டு நிற்றல்.  

## இலக்கணக்குறிப்பு விளக்கம்

எய்துதற்குஅருமை - தாரணை வரை மனத்தைக் கட்டுப்படுத்துவதும் சிரமம்   

எதிர்மறை = எதிர்மறையும் , சிறப்பு = சிறப்பும் , ஐயம் = ஐயமும் ; எச்சம் = எச்சமும் , முற்று = முற்றும் , அளவை = எண்ணும் , தெரிநிலை = தெரிநிலையும் , ஆக்கம் = ஆக்கமும் ஆகிய , எட்டு உம்மை = எட்டுப் பொருளையும் தரும் உம்மை இடைச்சொல் .  சான்று : அவன் வெல்லினும் வெல்லும் - இங்கே துணியாமையை உணர்த்தலால் ஐயம் .  

**ஈண்டு எய்தியக்கண்ணும் என்பது ஐம்புலன்களை ஒருமைப்படுத்திய ஆற்றல் வந்தாலும்;  அத்தகைய சிறப்புடைய ஆற்றல் கிடைக்கப்பெறுதல் அருமையைக் (கடினமான செயலைக்) குறிக்கின்றது.**
 
## ஆங்கில கருத்தாக்கம் 


