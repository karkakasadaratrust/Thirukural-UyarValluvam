உ

## குறள் எண் 

**கல்லாமை – குறள் - 0௪0க - 0401**  

## குறள் 

**அரங்கின்றி வட்டாடி யற்றே நிரம்பிய  
நூலின்றிக் கோட்டி கொளல்.**

## கொண்டு கூட்டும் முறை

**அரங்கு இன்றி வட்டு ஆடியற்று, நிரம்பிய நூல் இன்றிக் கோட்டி கொளல்** 

## குறள் சாரம் 


## பரிமேலழகர் உரை

**அரங்கு இன்றி வட்டு ஆடியற்று** - அரங்கினை இழையாது வட்டாடினாற்போலும்,  

**நிரம்பிய நூல் இன்றிக் கோட்டி கொளல்** - தான் நிரம்புதற்கு ஏதுவாகிய நூல்களைக் கல்லாது ஒருவன் அவையின்கண் ஒன்றனைச் சொல்லுதல். 

## பரிமேலழகர் உரைகுறிப்பு   

அரங்கு வகுத்ததானம்.  
வட்டாடல் உண்டை உருட்டல்.  
இவை "கட்டளையன்ன வட்டரங்கு இழைத்துக் கல்லாச் சிறாஅர் நெல்லிவட்டாடும்" (நற்றிணை .3) என்பதனான் அறிக.  
நிரம்புதல் அறிய வேண்டுவன எல்லாம் அறிதல்.  
கோட்டி என்பது ஈண்டு ஆகுபெயர்.  
"புல்லா எழுத்தின் பொருளில் வறுங்கோட்டி' (நாலடியார்.155) என்புழிப்போல.  
சொல்லும் பொருளும் நெறிப்படா என்பதாம்.  

## பொருட்க்குறிப்பு 

**அரங்கு** வகுத்ததானம்.  

**வட்டாடல்** உண்டை உருட்டல்.  

இவை _**"கட்டளையன்ன வட்டரங்கு இழைத்துக் கல்லாச் சிறாஅர் நெல்லிவட்டாடும்" (நற்றிணை .3)**_ என்பதனான் அறிக.  

**நிரம்புதல்** அறிய வேண்டுவன எல்லாம் அறிதல்.  
  
_**"புல்லா எழுத்தின் பொருளில் வறுங்கோட்டி' (நாலடியார்.155)**_ என்புழிப்போல.  

சொல்லும் பொருளும் நெறிப்படா என்பதாம்.   

## இலக்கணக்குறிப்பு  

**கோட்டி** என்பது ஈண்டு ஆகுபெயர்.  

## உயர் வள்ளுவ வகுப்பு காணொளி

https://youtu.be/SzxqZ-cV4GU?t=1148

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**இழையாது** - எல்லைகளை தெரியாமல்  
**வகுத்ததானம்** - எல்லைகள் கொண்ட இடம்.  
**தானம்** - இடம்   
**உண்டை** - உருண்டை  
**கோட்டி** - மக்கள் கூடிய ஒரு சபை. இங்கே அந்த சபையில் பேசுவதை குறித்து நிற்கின்றது.  

## பொருட்க்குறிப்பு விளக்கம்

>**நற்றிணை நானூறு - இளங்கீரனார் - திணை - பாலை.3. பாலை**  

>முன் ஒரு காலத்துப் பொருள்வயிற் பிரிந்த தலைமகன் பின்னும் பொருள் கடைக் கூட்டிய நெஞ்சிற்குச் சொல்லியது.-இளங்கீரனார்
	
>ஈன் பருந்து உயவும் வான் பொரு நெடுஞ் சினைப்  
>பொரி அரை வேம்பின் புள்ளி நீழல்,	  
>**கட்டளை அன்ன இட்டு அரங்கு இழைத்து,	  
>கல்லாச் சிறாஅர் நெல்லி வட்டு ஆடும்** 5	  
>வில் ஏர் உழவர் வெம் முனைச் சீறூர்ச்	  
>சுரன்முதல் வந்த உரன் மாய் மாலை	  
>உள்ளினென் அல்லெனோ, யானே-உள்ளிய	  
>வினை முடித்தன்ன இனியோள்	  
>மனை மாண் சுடரொடு படர் பொழுது எனவே?  

>உரை  

>**ஈன் பருந்து உயவும் வான் பொரு நெடுஞ்சினை** - நெஞ்சே! பார்ப்பை யீன்ற பருந்து வருந்தியுறையா நிற்கும் ஆகாயத்தின்மேற் செல்லுகின்ற நெடிய கிளைகளையும்  
>**பொரிஅரை வேம்பின் புள்ளி நீழல்** - பொரிந்த அடியையுமுடைய வேம்பினது புள்ளிபோன்ற நிழலின்கண்ணே   
>**கட்டளை அன்னவட்டு அரங்கு இழைத்து** - கட்டளைக் கற்போன்ற அரங்கை வட்டினாலே கீறி   
>**கல்லாச் சிறாஅர் நெல்லி வட்டு ஆடும்** - ஏனைத் தொழிலொன்றும் கற்றறியாத சிறுவர்கள், நெல்லியங்காயை வட்டாகக்கொண்டு பாண்டிலாடா நிற்கும்  
>**வில் ஏர் உழவர் வெம்முனைச் சீறூர்** - விற்போரால் ஆறலைத்துண்ணும் மழவரின் வெய்ய குடியிருப்பினையுடைய சீறூரையுடைய  
>**சுரன்முதல் வந்த உரன்மாய் மாலை** - அழற் சுரத்தின் கண்ணே முற்பட்டு வந்த நம் வலியனைத்தையும் குறைக்கின்ற மாலைப் பொழுதைக் கண்டு  
>**உள்ளிய வினைமுடித்து அன்ன இனியோள்** - இம் மாலையானது கருதிய வினை முடித்தாற் போன்ற இனிமையையுடைய நம் காதலி  
>**மனைமாண் சுடரொடு படர் பொழுது என** - மனையகத்து மாட்சிமைப்பட்ட விளக்கை ஏற்றி அதன் முன்னின்று அவர் தாம் இன்னும் வந்தாரில்லையே யென்று அவ்விளக்கொடு வெறுத்துத் துன்புற்றுக் கருதுகின்ற பொழுதாகும் என்று  
>**யான் உள்ளினன் அல்லனோ** - யான் முன்னம் ஒரு காலத்து நினைத்தேன் அல்லனோ? அங்ஙனமாக இப்பொழுதும் பொருளீட்டுமாறு ஒருப்படுத்தி என்னை வருத்தாதேகொள். இனி யான் வாரேன் காண்  


>உயவு - வருத்தம்.   
>கட்டளை - பொன்னுரைக்குங் கல்.   
>சுரன்முதல் - சுரத்தினிடத்தில்; முதல் ஏழனுருபு,   
>படர்தல் - நினைத்தல்.

>வெப்பத்தால் இலைதழைக்காது கருகுதலிற் புள்ளி போன்ற நிழலாயிற்று.  
>ஏரால் உழுதுண்பார் போல வில்லால் ஆறலைத்துண்ணலின் வில்லேர் உழவ ரென்றார்.  
>வேம்பின் நீழற் சிறார் வட்டாடுஞ் சீறூரென்க.  
>முன்பு பொருள் செயல் வினையை முடித்துப் பெற்ற மகிழ்ச்சியனாதலின் வினைமுடித்தன்ன வினியோளென்றான்.  
>இதனானே அம் மகிழ்ச்சி இவளை நோக்குழியேபெறக் கிடத்தலிற் பொருளை நச்சிவாரேனெனவுங் குறிப்பித்தானாயிற்று.  
>அங்ஙனமாக என்பது முதற் குறிப்பெச்சம்.

>இறைச்சிப்பொருள் - பருந்து வருந்தியிருக்கும் வேம்பின் நிழலில் அப்பருந்தின் வருத்தத்தை ஏறிட்டு நோக்காது, சிறார் நெல்லிவட்டாடி மகிழா நிற்பர் என்றது, யான் இவளைப் பிரிதலால் வருந் துன்பத்திற்கஞ்சி வருந்தவும் அதனைக் கருதாத என்னெஞ்சே! நீ பொருள்மேற்சென்று மீளும் மகிழ்ச்சியை உடையையாயிரா நின்றாய் என்பதாம்.   

>மெய்ப்பாடு - பிறன்கண் தோன்றிய வருத்தம் பற்றிய இளிவரல்.   
>பயன் - இல்லத்தழுங்கல்.   
>இதனை இத்துறையிலேயே அடக்கினார் நச்சினார்க்கினியர்; (தொல்-பொ-சூ- 43 உரை.)


>கட்டளையன்ன இட்டரங்கு என்றும் பாடம்.  
>வட்டினாலே கீறி என்னும் உரை பொருந்தாது.  
>வட்டு நெல்லிக்காயே ஆதலின் அதனால் அரங்கு கீறுதல் அமையாமையும் உணர்க.  
>இட்டரங்கு - சிறிய வகுப்பறைகளையுடைய அரங்கு என்க.    
>உள்ளினென் அல்லெனோ என்றும் பாடம்.

>இச்செய்யுளின்கண் தலைவன் முன்னிகழ்ந்த நிகழ்ச்சியை நினைந்து செலவழுங்கினமையின் இதனை, “நிகழ்ந்தது நினைத்தற் கேதுவுமாகும்.” (தொல்-அகத்- 43) என்னும் நூற்பாவிற்கு எடுத்துக் காட்டினர் ஆசிரியர் நச்சினார்க்கினியர்.    

>http://www.tamilvu.org/ta/library-l1210-html-l1210ind-122233


>**நாலடியார் - மேன்மக்கள் - 155.**  

>**புல்லா எழுத்தின் பொருள் இல் வறுங் கோட்டி,  
>கல்லா ஒருவன் உரைப்பவும், கண் ஓடி,  
>நல்லார் வருந்தியும் கேட்பரே, மற்று அவன்  
>பல்லாருள் நாணல் பரிந்து.**  

>**புல்லா எழுத்தின்பொருளில் வறுங்கோட்டி கல்லா ஒருவன் உரைப்பவும்** - பொருந்தாக் கல்வியையுடைய மெய்யுணர்வில்லாதவீணோரவையில் கல்வியறிவு நிரம்பப்பெறாதஒருவன் உரையாடவும்,     

>**கண்ணோடி நல்லார் வருந்தியும்கேட்பர் அவன் பல்லாருள் நாணல் பரிந்து** - மேன்மக்கள் கண்ணோட்டமுற்று, உள்ளம்வருந்தியுங் கேட்டுக்கொண்டிருப்பர், தாம்கேளாதொழியின் அவன் பலரிடையில் நாணங்கொள்ளநேர்தற்கு இரங்கியென்க.  

>மேன்மக்கள் கல்வியறிவும்மெய்யுணர்வும் வாய்ந்து அவையில் அடக்கமுங்கண்ணோட்டமு முடையராயிருப்பர்.

>எழுத்து - ஈண்டுக்கல்வியென்னும் பொருட்டு, "மயங்கா மரபின்எழுத்துமுறை காட்டி" என்பதும் ஈண்டுநினைவுகூர்தற்குரியது. >‘பொருள்' என்றது மெய்ம்மை.  
>"பொய்யுரையே யன்று பொருளுரையே" என்றார் பிறரும்.  
>இங்கு மெய்யுணர்வு என்னும்பொருட்டு.   
>‘வறுங்கோட்டி' என்னுமிடத்து வறுமைபயனின்மை.   
>"வெள்ளைக் கோட்டியும் விரகினில்ஒழிமின்" என்புழிப் போல,   
>உம்மைஇரண்டனுள்   
>1.	முன்னது எச்சமெனவும்  
>2.	பின்னதுஇழிவுசிறப்பெனவுங் கொள்க.  

>மற்று - அசை.  

>http://www.tamilvu.org/slet/l2800/l2800uri.jsp?song_no=155&book_id=32&head_id=30&sub_id=952

## இலக்கணக்குறிப்பு விளக்கம்


## ஆங்கில கருத்தாக்கம் 


