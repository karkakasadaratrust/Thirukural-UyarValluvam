உ

## குறள் எண் 

**இறைமாட்சி - குறள் - 0௩அக - 0381**   

## குறள் 

**படைகுடி கூழ்அமைச்சு நட்பரண் ஆறும்  
உடையான் அரசருள் ஏறு.**

## கொண்டு கூட்டும் முறை

**படை குடி கூழ் அமைச்சு நட்பு அரண் ஆறும் உடையான், அரசருள் ஏறு**

## குறள் சாரம் 

ஆறு உறுப்புகளையும் முழுமையாக பெற்றவனே,  
மிகவும் சிறந்த ஆள்பவரின் வெற்றிக்கு காரணம்.  

## பரிமேலழகர் உரை

**படை குடி கூழ் அமைச்சு நட்பு அரண் ஆறும் உடையான்** -   
* படையும்  
* குடியும்  
* கூழும்  
* அமைச்சும்  
* நட்பும்  
* அரணும் என்று சொல்லப்பட்ட ஆறு அங்கங்களையும் உடையவன்  

**அரசருள் ஏறு** = அரசருள் ஏறு போல்வான்  

## பரிமேலழகர் உரைகுறிப்பு   

ஈண்டுக் குடி என்றது அதனை உடைய நாட்டினை.  
கூழ் என்றது அதற்கு ஏதுவாகிய பொருளை.  
அமைச்சு, நாடு, அரண், பொருள், படை, நட்பு என்பதே முறையாயினும், ஈண்டுச் செய்யுள் நோக்கிப் பிறழ வைத்தார்.  
ஆறும் உடையான் என்றதனால், அவற்றுள் ஒன்று இல்வழியும் அரசநீதி செல்லாது என்பது பெற்றாம்.  
வடநூலார் இவற்றிற்கு அங்கம் எனப்பெயர் கொடுத்ததூஉம் அது நோக்கி.   
ஏறு என்பது உபசார வழக்கு.  
இதனால் அரசற்கு அங்கமாவன இவை என்பதூஉம் இவைமுற்றும் உடைமையே அவன் வெற்றிக்கு ஏது என்பதூஉம் கூறப்பட்டன.    

## பொருட்குறிப்பு 

ஈண்டுக்  
* **குடி** என்றது அதனை உடைய நாட்டினை.  
* **கூழ்** என்றது அதற்கு ஏதுவாகிய பொருளை.  
* அமைச்சு, நாடு, அரண், பொருள், படை, நட்பு என்பதே முறையாயினும், ஈண்டுச் செய்யுள் நோக்கிப் பிறழ வைத்தார்.  

ஆறும் உடையான் என்றதனால், அவற்றுள் ஒன்று இல்வழியும் அரசநீதி செல்லாது என்பது பெற்றாம்.  
வடநூலார் இவற்றிற்கு அங்கம் எனப்பெயர் கொடுத்ததூஉம் அது நோக்கி.   

இதனால்   
* அரசற்கு அங்கமாவன இவை என்பதூஉம்   
* இவை முற்றும் உடைமையே அவன் வெற்றிக்கு ஏது என்பதூஉம் கூறப்பட்டன.  

## இலக்கணக்குறிப்பு  

**ஏறு** என்பது உபசார வழக்கு.   

## உயர் வள்ளுவ வகுப்பு காணொளி

https://youtu.be/qozG5TEyoec?t=2690

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஏறு** - சிங்கம்  
**பிறழ்தல்** - மாற்றி இடுதல்  
**ஏது** - காரணம்  

## பொருட்குறிப்பு விளக்கம்


## இலக்கணக்குறிப்பு விளக்கம்

**ஏறு** என்பது உபசார வழக்கு.  

**உபசார வழக்கு** - ஒன்றின் தன்மையை மற்றொன்றின் மேல் ஏற்றிக் கூறுவது.   
சான்று :- அருள் என்பதைத் தாள் என்று கூறுதல். இதே போலப் பாச ஞானத்தை வாக்கு என்றும் அறிவை மனம் என்றும் கூறுவது உபசார வழக்கு.    

ஈண்டு ஆறு அங்கங்களை ஒருசேர உடைய அரசனின் கம்பீரத்தை விளக்க வந்த உபசார வழக்கு.  

## ஆங்கில கருத்தாக்கம் 


