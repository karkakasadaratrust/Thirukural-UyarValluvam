உ

## குறள் எண் 

**இறைமாட்சி – குறள் - ௦௩௮௫ - 0385**  

## குறள் 

**இயற்றலும் ஈட்டலும் காத்தலும் காத்த  
வகுத்தலும் வல்லது அரசு.**

## கொண்டு கூட்டும் முறை

**இயற்றலும் ஈட்டலும் காத்தலும் காத்த வகுத்தலும் வல்லது அரசு**

## குறள் சாரம் 


## பரிமேலழகர் உரை

**இயற்றலும்** - தனக்குப் பொருள்கள் வரும் வழிகளை மேன்மேல் உளவாக்கலும்,  

**ஈட்டலும்** - அங்ஙனம் வந்தவற்றை ஒருவழித்தொகுத்தலும்,  

**காத்தலும்** - தொகுத்தவற்றைப் பிறர்கொள்ளாமற் காத்தலும்,  

**காத்த வகுத்தலும்** - காத்தவற்றை அறம் பொருள் இன்பங்களின் பொருட்டு விடுத்தலும்,  

**வல்லது அரசு** - வல்லவனே அரசன்.   

## பரிமேலழகர் உரைகுறிப்பு   

ஈட்டல், காத்தல், வகுத்தல் என்றவற்றிற்கு ஏற்ப, இயற்றல் என்பதற்குச் செயப்படுபொருள் வருவிக்கப்பட்டது.  
பொருள்களாவன மணி, பொன், நெல் முதலாயின.  
அவை வரும் வழிகளாவன பகைவரை அழித்தலும், திறைகோடலும், தன் நாடு தலையளித்தலும் முதலாயின.  
பிறர் என்றது பகைவர், கள்வர், சுற்றத்தார், வினைசெய்வார் முதலாயினர்.  
கடவுளர், அந்தணர், வறியோர் என்ற இவர்க்கும் புகழிற்கும் கொடுத்தலை அறப்பொருட்டாகவும், யானை, குதிரை, படை, நாடு, அரண் என்ற இவற்றிற்கும் பகையொடுகூடலின் பிரிக்கப்படுவார்க்கும் தன்னிற் பிரிதலிற் கூட்டப்படுவார்க்கும் கொடுத்தலைப் பொருட்பொருட்டாகவும், மண்டபம், வாவி, செய்குன்று, இளமரக்கா முதலிய செய்தற்கும், ஐம்புலன்களான் நுகர்வனவற்றிற்கும் கொடுத்தலை இன்பப் பொருட்டாகவும் கொள்க.  
இயற்றல் முதலிய தவறாமல் செய்தல் அரிதாகலின், வல்லது என்றார்.  
இவை நான்குபாட்டானும் மாட்சியே கூறப்பட்டது.  

## பொருட்க்குறிப்பு 

**பொருள்களாவன** - மணி, பொன், நெல் முதலாயின.  
அவை வரும் வழிகளாவன  
* பகைவரை அழித்தலும்,  
* திறைகோடலும்,  
* தன்நாடு தலையளித்தலும் முதலாயின.    

**பிறர்** என்றது  
பகைவர், கள்வர், சுற்றத்தார், வினைசெய்வார் முதலாயினர்.  

* கடவுளர், அந்தணர், வறியோர்என்ற இவர்க்கும் புகழிற்கும் கொடுத்தலை அறப்பொருட்டாகவும்,  
* யானை, குதிரை, படை, நாடு, அரண் என்ற இவற்றிற்கும் பகையொடுகூடலின் பிரிக்கப்படுவார்க்கும் தன்னிற் பிரிதலிற்   கூட்டப்படுவார்க்கும் கொடுத்தலைப் பொருட்பொருட்டாகவும்,  
* மண்டபம், வாவி, செய்குன்று, இளமரக்கா முதலிய செய்தற்கும், ஐம்புலன்களான் நுகர்வனவற்றிற்கும் கொடுத்தலை இன்பப் பொருட்டாகவும் கொள்க.    

இயற்றல் முதலிய தவறாமல் செய்தல் அரிதாகலின், **வல்லது** என்றார்.   

இவை நான்குபாட்டானும் { 0382 - 0385 } மாட்சியே கூறப்பட்டது.    

## இலக்கணக்குறிப்பு  

**ஈட்டல், காத்தல், வகுத்தல்** என்றவற்றிற்கு ஏற்ப, **இயற்றல்** என்பதற்குச் செயப்படுபொருள் வருவிக்கப்பட்டது.    

## உயர் வள்ளுவ வகுப்பு காணொளி

https://youtu.be/3H37_eO32JY?t=1995

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**திறைகோடல்** - வரி வசூலித்தல்   
**தலையளித்தல்** - தன் நாட்டின் இயற்கை வளங்கள் மூலமாக பெறும் பொருள்    
**செய்குன்று** - செயற்கையாக செய்த குன்று   
**இளமரக்கா** - இளம் செடிகளை கொண்ட பூங்கா   

## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


