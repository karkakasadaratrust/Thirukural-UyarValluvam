உ

## குறள் எண் 

**நடுவு நிலைமை - குறள் - ௦௧௧௭ - 0117**  

## குறள் 

**கெடுவாக வையாது உலகம் நடுவாக  
நன்றிக்கண் தங்கியான் தாழ்வு.**

## கொண்டு கூட்டும் முறை

**நடுவாக நன்றிக்கண் தங்கியான் தாழ்வு கெடுவாக வையாது உலகம்**  

## குறள் சாரம் 

**உயர்ந்தவர்களின் பார்வையில் நடுவுநிலைமை  தவறாதவனின் வறுமை**  
நடுநிலை தவறாமல் அறத்தில் தங்கியவனின் வறுமையை,   
உயர்ந்தவர்கள் வறுமை என்று கருத மாட்டார்கள்.  

## பரிமேலழகர் உரை

**நடுவாக நன்றிக்கண் தங்கியான் தாழ்வு** -  
நடுவாக நின்று அறத்தின்கண்ணே தங்கினவனது வறுமையை  

**கெடுவாக வையாது உலகம்** - வறுமை என்று கருதார் உயர்ந்தோர்.

## பரிமேலழகர் உரைகுறிப்பு   

கெடு என்பது முதல்நிலைத் தொழிற்பெயர்.  
செல்வம் என்று கொள்ளுவர் என்பது குறிப்பெச்சம்.  
இவை மூன்றுபாட்டானும், முறையே கேடும் பெருக்கமும் கோடுதலான் வாரா என்பதூஉம், கோடுதல் கேட்டிற்கேதுவாம் என்பதூஉம், கோடாதவன் தாழ்வு கேடன்று என்பதூஉம், கூறப்பட்டன.  

## பொருட்க்குறிப்பு 

இவை மூன்றுபாட்டானும் முறையே  
* கேடும் பெருக்கமும் கோடுதலான் வாரா என்பதூஉம்	(குறள் 0115)  
* கோடுதல் கேட்டிற்கேதுவாம் என்பதூஉம் (குறள் 0116)  
* கோடாதவன் தாழ்வு கேடன்று என்பதூஉம்	(குறள் 0117) கூறப்பட்டன.  

## இலக்கணக்குறிப்பு  

**கெடு** என்பது முதல்நிலைத் தொழிற்பெயர்.  

**செல்வம் என்று கொள்ளுவர்** என்பது குறிப்பெச்சம். 

## உயர் வள்ளுவ வகுப்பு காணொளி

https://youtu.be/Q5GmwVXfRbY?t=7007

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**தாழ்வு** - வறுமை   
**கெடுவாக** - வறுமையாக   

## பொருட்க்குறிப்பு விளக்கம்


## இலக்கணக்குறிப்பு விளக்கம்

**முதல்நிலைத் தொழிற்பெயர்** - தொழிற்பெயர் விகுதிகளே இல்லாமல், பகுதி மட்டும் வந்து, தொழில் ஆற்றுவதற்கு முதல்நிலைத் தொழிற்பெயர் எனப்படும்.   
**தொழிற்பெயர் விகுதிகள் சான்று** :    
பாடல் - பாடு + அல்;  நாட்டம் - நாடு + அம்;  சேர்க்கை - சேர் + கை;  ஆட்சி - ஆள் + சி.

**ஈண்டு கெடுதல் என்பது முதல்நிலைத் தொழிற்பெயராக 'கெடு' என்றாயிற்று. கெடுவாக என்ற சொல் முடியாமல் வருவதால் எச்சம்.**  

**குறிப்பெச்சம் - உயர்ந்தோர் வறுமையாகக் கருதார் என்பதால், செல்வமாகவே கொள்வர் என்பது குறிப்பெச்சம்.**

## ஆங்கில கருத்தாக்கம் 


