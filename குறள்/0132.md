உ

## குறள் எண் 

**ஒழுக்கமுடைமை - குறள் - ௦௧௩௨ - 0132**  

## குறள் 

**பரிந்தோம்பிக் காக்க ஒழுக்கம் தெரிந்தோம்பித்  
தேரினும் அஃதே துணை.** 

## கொண்டு கூட்டும் முறை

**ஒழுக்கம் ஓம்பிப் பரிந்து காக்க, தெரிந்து ஓம்பித் தேரினும் துணை அஃதே**  

## குறள் சாரம் 

**போற்றி வருந்தியும் காக்க வேண்டிய  
இவ்உலக வாழ்க்கைக்கும் மேல்உலக வாழ்க்கைக்கும் பயன்படும் அறம்**  

## பரிமேலழகர் உரை

**ஒழுக்கம் ஓம்பிப் பரிந்து காக்க** -  
ஒழுக்கத்தினை  
ஒன்றானும் அழிவுபடாமல் பேணி வருந்தியும் காக்க,  

**தெரிந்து ஓம்பித் தேரினும் துணை அஃதே** -  
அறங்கள் பலவற்றையும் ஆராய்ந்து,  
இவற்றுள் இருமைக்கும் துணையாவது யாது? என்று  
மனத்தை ஒருக்கித் தேர்ந்தாலும்,  
துணையாய் முடிவது அவ்வொழுக்கமே ஆகலான்.  

## பரிமேலழகர் உரைகுறிப்பு   

பரிந்தும் என்னும் உம்மை விகாரத்தால் தொக்கது.  
இவை இரண்டுபாட்டானும் ஒழுக்கத்தது சிறப்புக் கூறப்பட்டது.  

## பொருட்க்குறிப்பு 

இவை இரண்டுபாட்டானும் (குறள் 0131 - 0132) ஒழுக்கத்தது சிறப்புக் கூறப்பட்டது.  

## இலக்கணக்குறிப்பு  

**பரிந்தும்** என்னும் உம்மை விகாரத்தால் தொக்கது.  

## உயர் வள்ளுவ வகுப்பு காணொளி

https://youtu.be/w2s_g_QAYDw?t=3662

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

சீலம் இன்றி மாணிக்கவாசகர்   
பசி எடுக்காமல் குழந்தைக்கு உணவு கொடுக்கலாமா   

## தொன்மையான சொற்கள்

**பரிந்து** - கஷ்டப்பட்டு   
**ஓம்பி** - தொடர்ந்து காத்தல் - அழிவுபடாமல் பேணுதல்     
**பேணுதல்** - சிரத்தையுடன் காத்தல்

## பொருட்க்குறிப்பு விளக்கம்

 

## இலக்கணக்குறிப்பு விளக்கம்

சொற்றொடரில் சொற்களை இணைத்துப் பொருளைக் கொடுக்கும் 'உம்' என்னும் உறுப்பு வெளிப்படையாகத் தோன்றாது மறைந்து வருவதற்கு **உம்மைத் தொகை** என்று பெயர்.   
**சான்று** :- அண்ணன் தம்பி - அண்ணனும் தம்பியுமாகிய இருவர். அறிவழகு - அறிவும் அழகும். 

**ஈண்டு பரிந்தும் என்பதில் உள்ள 'உம்' விகாரத்தால் தொக்கி 'பரிந்து' என நின்றதை உரைக்குறிப்பில் 'ஒன்றானும் அழிவுபடாமல் பேணி வருந்தியும்' என்று வலியுறுத்தப் பட்டுள்ளது.**

## ஆங்கில கருத்தாக்கம் 


