உ

## குறள் எண் 

**மெய்யுணர்தல் - குறள் - ௦௩௫௫ - 0355**  

## குறள் 

**எப்பொருள் எத்தன்மைத் தாயினும் அப்பொருள்  
மெய்ப்பொருள் காண்பது அறிவு.**

## கொண்டு கூட்டும் முறை

**எப்பொருள் எத்தன்மைத்து ஆயினும், அப்பொருள் மெய்ப்பொருள் காண்பது அறிவு**

## குறள் சாரம் 

மெய் உணர்வின் இலக்கணம்   

## பரிமேலழகர் உரை

**எப்பொருள் எத்தன்மைத்து ஆயினும்** - யாதொருபொருள் யாதோர் இயல்பிற்றாய்த் தோன்றினும்,  

**அப்பொருள் மெய்ப்பொருள் காண்பது அறிவு** -   
அத்தோன்றியவாற்றைக் கண்டொழியாது  
அப்பொருளின்கண் நின்று மெய்யாகிய பொருளைக் காண்பதே மெய் உணர்வாவது.  

## பரிமேலழகர் உரைகுறிப்பு   

பொருள்தோறும் உலகத்தார் கற்பித்துக்கொண்டு வழங்குகின்ற கற்பனைகளைக் கழித்து, நின்றஉண்மையைக் காண்பது என்றவாறாயிற்று.  அஃதாவது கோச்சேரமான் யானைக் கட்சேஎய் மாந்தரஞ்சேரல் இரும்பொறை என்றவழி அரசன் என்பதோர் சாதியும், சேரமான் என்பதொரு குடியும், வேழ நோக்கினையுடையான் என்பதோர் வடிவும், சேய் என்பதோர் இயற்பெயரும், மாந்தரஞ்சேரல் இரும்பொறை என்பதோர் சிறப்புப் பெயரும், ஒருபொருளின்கண் கற்பனைஆகலின், அவ்வாறு உணராது, நிலம்முதல் உயிர்ஈறாகிய தத்துவங்களின் தொகுதி என உணர்ந்து, அவற்றை நிலம் முதலாகத் தத்தம் காரணங்களுள் ஒடுக்கிக் கொண்டுசென்றாற் காரணகாரியங்கள் இரண்டும் இன்றி முடிவாய் நிற்பதனைஉணர்தலாம்.  எப்பொருள் என்ற பொதுமையான் இயங்குதிணையும் நிலைத்திணையும் ஆகிய பொருள்கள்எல்லாம் இவ்வாறே உணரப்படும்.  
இதனான் மெய்உணர்வினதுஇலக்கணம் கூறப்பட்டது.  

## பொருட்குறிப்பு 

பொருள்தோறும் உலகத்தார் கற்பித்துக்கொண்டு வழங்குகின்ற கற்பனைகளைக் கழித்து,  
நின்றஉண்மையைக் **காண்பது** என்றவாறாயிற்று.    

அஃதாவது  
**கோச்சேரமான் யானைக் கட்சேஎய் மாந்தரஞ்சேரல் இரும்பொறை** என்றவழி   
* அரசன் என்பதோர் சாதியும்,   
* சேரமான் என்பதொரு குடியும்,  
* வேழ நோக்கினையுடையான் என்பதோர் வடிவும்,   
* சேய் என்பதோர் இயற்பெயரும்,  
* மாந்தரஞ்சேரல் இரும்பொறை என்பதோர் சிறப்புப் பெயரும், ஒருபொருளின்கண் கற்பனைஆகலின்,  
  
அவ்வாறு உணராது,  
நிலம்முதல் உயிர்ஈறாகிய தத்துவங்களின் தொகுதி என உணர்ந்து,   
அவற்றை நிலம் முதலாகத் தத்தம் காரணங்களுள் ஒடுக்கிக் கொண்டுசென்றாற்   
காரணகாரியங்கள் இரண்டும் இன்றி முடிவாய் நிற்பதனைஉணர்தலாம்.     
**எப்பொருள்** என்ற பொதுமையான் இயங்குதிணையும் நிலைத்திணையும் ஆகிய பொருள்கள்எல்லாம் இவ்வாறே உணரப்படும். 

இதனான் மெய்உணர்வினதுஇலக்கணம் கூறப்பட்டது.   

## இலக்கணக்குறிப்பு  

(( **எப்பொருள்** என்ற பொதுமையான் இயங்குதிணையும் நிலைத்திணையும் ஆகிய பொருள்கள்எல்லாம் இவ்வாறே உணரப்படும். )) - இது இலக்கணக் குறிப்பாகாது  

## உயர் வள்ளுவ வகுப்பு காணொளி

https://youtu.be/nykjaKbN1rM?t=2600

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**வேழம்** - யானை  

## பொருட்குறிப்பு விளக்கம்

**வேழ நோக்கினையுடையான்** - யானையை போன்ற தீர்க்க தரிசனம் உள்ளவன்   
**சிறப்புப்பெயர்** - பட்டம்   

## இலக்கணக்குறிப்பு விளக்கம்


## ஆங்கில கருத்தாக்கம் 


