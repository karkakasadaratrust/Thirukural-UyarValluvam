உ

## குறள் எண் 

**அழுக்காறாமை - குறள் - 0க௬எ - 0167**  

## குறள் 

**அவ்வித்து அழுக்காறு உடையானைச் செய்யவள்  
தவ்வையைக் காட்டி விடும்.**  

## கொண்டு கூட்டும் முறை

**அழுக்காறு உடையானை, செய்யவள் அவ்வித்துத் தவ்வையைக் காட்டி விடும்** 

## குறள் சாரம் 

**செல்வத்தின் அதிபதியாகிய இலக்குமி ஒருவனைவிட்டு பொறுக்க முடியாமல் நீங்கும் காரணம் (அ) இலக்குமி தனது அக்காவிற்கு விலாசம்சொல்லி தான்நீங்கும் காரணம்**  
மற்றவர் செல்வம் கண்டு பொறாமை அடைபவனை திருமகளும் பொறுக்கமுடியாமல்,  
தனது அக்காவிற்கு (மூதேவிக்கு) அவனைக்காட்டி நீங்கி விடுவாள்.  

## பரிமேலழகர் உரை

**அழுக்காறு உடையானை** - பிறர்ஆக்கம் கண்டவழிப் பொறாமையுடையானை  

**செய்யவள் அவ்வித்துத் தவ்வையைக் காட்டி விடும்** - திருமகள் தானும் பொறாது தன் தவ்வைக்குக் காட்டி நீங்கும்.   

## பரிமேலழகர் உரைகுறிப்பு   

தவ்வை மூத்தவள்.  
தவ்வையைக் காட்டி என்பது 'அறிவுடை அந்தணன் அவளைக்காட்டென்றானே (கலித்தொகை . மருதம். 72)  என்பதுபோல உருபு மயக்கம்.  
மனத்தைக் கோடுவித்து அழுக்காறுடையன் ஆயினானை என்று உரைப்பாரும் உளர்.  

## பொருட்க்குறிப்பு 

**தவ்வை** மூத்தவள்.  

மனத்தைக் கோடுவித்து அழுக்காறுடையன் ஆயினானை என்று உரைப்பாரும் உளர்.  

## இலக்கணக்குறிப்பு  

**தவ்வையைக்காட்டி** என்பது _**அறிவுடை அந்தணன் அவளைக் காட்டென்றானே (கலித்தொகை . மருதம். 72)**_ என்பது போல உருபு மயக்கம்.  

## உயர் வள்ளுவ வகுப்பு காணொளி

https://youtu.be/usWGzt4MCfM?t=5081

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**செய்யவள்** - திருமகள்   
**தவ்வை** - மூத்தவள் - மூதேவி   
**அவ்வித்து** - பொறுக்கமுடியாமல்   
**கோடுதல்** - வளைத்தல்

## பொருட்க்குறிப்பு விளக்கம்


## இலக்கணக்குறிப்பு விளக்கம்

>**கலித்தொகை . மருதம். 72 - காமக்கிழத்தி கூற்று**

>கூடியார் புனல் ஆடப் புணை ஆய மார்பினில்,  
>ஊடியார் எறிதர, ஒளி விட்ட அரக்கினை?  
>வெறிது நின் புகழ்களை வேண்டார் இல் எடுத்து ஏத்தும்  
>**அறிவுடை அந்தணன் அவளைக் காட்டு என்றானோ**  
>களி பட்டார் கமழ் கோதை கயம்பட்ட உருவின்மேல்

>http://www.tamilvu.org/ta/library-l1260-html-l1260ind-125035

சொற்றொடர்களில் பொருள் ஐயம் நீங்கி நன்கு பொருள் விளங்குவதற்காகப் பெயர்களோடு சேர்க்கப்படும் உறுப்புக்கு உருபு என்று பெயர். இதனால் வேறுபடுத்தப்படும் பெயரின் பொருளுக்கு **வேற்றுமை** என்று பெயர். இவ்வேற்றுமை தமிழில் **எட்டு** வகைப்படும். 

**உருபு மயக்கம்** - தொடர்களில்,  பொருளுக்கு ஏற்றவாறு ஒரு வேற்றுமை உருபு அமையவேண்டிய இடத்தில், இன்னொரு வேற்றுமை உருபு வந்தமைந்து விடும். இங்ஙனம் வந்தமைந்தபோதும் பொருள் மாறாது. இதற்கு **உருபு மயக்கம்** என்று பெயர். 

**நான்காம் வேற்றுமை உருபு - கு.**   
**இரண்டாம் வேற்றுமை உருபு - ஐ.** 

**ஈண்டு தவ்வைக்குக் காட்டிவிடும் என்பது தவ்வையைக் காட்டிவிடும் என்று - கு உருபு ஐ உருபாக மயங்கி வந்துள்ளது உருபு மயக்கம்.**

## ஆங்கில கருத்தாக்கம் 


