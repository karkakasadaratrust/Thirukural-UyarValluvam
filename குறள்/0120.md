உ

## குறள் எண் 

**நடுவு நிலைமை - குறள் - ௦௧௨௦ - 0120**

## குறள் 

**வாணிகம் செய்வார்க்கு வாணிகம் பேணிப்  
பிறவும் தமபோற் செயின்.**

## கொண்டு கூட்டும் முறை

**பிறவும் தமபோல் பேணிச் செயின், வாணிகம் செய்வார்க்கு வாணிகம்** 

## குறள் சாரம் 

**நல்ல வியாபாரம் என்பதன் பொருள்**  
மற்றவர் பொருளையும் தமது பொருள்போல நடுவுநிலைமையோடு பாதுகாத்து வியாபாரம் செய்தால்,   
வியாபாரம் செய்பவர்க்கு அதுவே நல்ல வியாபாரம்.  

## பரிமேலழகர் உரை

**பிறவும் தமபோல் பேணிச் செயின்** -பிறர் பொருளையும் தம்பொருள் போலப் பேணிச் செய்யின்  

**வாணிகம் செய்வார்க்கு வாணிகம்** - வாணிகஞ்செய்வார்க்கு நன்றாய் வாணிகமாம்.  

## பரிமேலழகர் உரைகுறிப்பு   

பிறவும் தமபோல் செய்தலாவது கொள்வது மிகையும் கொடுப்பது குறையுமாகாமல் ஒப்பநாடிச் செய்தல்.  
இப்பாட்டு மூன்றனுள், முன்னைய இரண்டும் அவையத்தாரை நோக்கின, ஏனையது வாணிகரை நோக்கிற்று, அவ்விருதிறத்தார்க்கும் இவ்வறம் வேறாகச் சிறந்தமையின்.  

## பொருட்க்குறிப்பு 

**பிறவும் தமபோல் செய்தலாவது** -  
* கொள்வது மிகையும்  
* கொடுப்பது குறையுமாகாமல் ஒப்பநாடிச் செய்தல். 

இப்பாட்டு மூன்றனுள்,  
* முன்னைய இரண்டும் (குறள் 0118, 0119) அவையத்தாரை நோக்கின  
* ஏனையது (குறள் 0120) வாணிகரை நோக்கிற்று  
அவ்விருதிறத்தார்க்கும் இவ்வறம் வேறாகச் சிறந்தமையின்.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/Q5GmwVXfRbY?t=8298

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

* முதற் சொல்லிய வாணிகம் - வணிகம்  
* இரண்டாம் சொல்லிய வாணிகம் - இலாபம்   

## இலக்கணக்குறிப்பு விளக்கம்


## ஆங்கில கருத்தாக்கம் 


