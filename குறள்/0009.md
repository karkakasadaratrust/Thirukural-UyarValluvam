உ

## குறள் எண்
**கடவுள் வாழ்த்து - குறள் 9**

## குறள் 
**கோளில் பொறியிற் குணமிலவே யெண்குணத்தான்  
றாளை வணங்காத் தலை**


## குறள் - பிரித்து வாசிக்கும் முறை
**கோளில் பொறியின் குணமிலவே எண்குணத்தான்  
தாளை வணங்காத் தலை**


## தொடர் அமைப்பு
**கோள் இல் பொறியில் குணம் இல எண் குணத்தான் தாளை வணங்காத் தலை**

## உரை
**கோள் இல் பொறியில் குணம் இல**  - தத்தமக்கேற்ற புலன்களைக் கொள்கையில்லாத பொறிகள்போலப் பயன்படுதலுடையவல்ல  
**எண்குணத்தான் தாளை வணங்காத் தலை** - எண்வகைப்பட்ட குணங்களையுடையானது தாள்களை வணங்காத தலைகள்


## உரைக்குறிப்பு
**எண் குணங்களாவன** - தன்வயத்தனாதல், தூயவுடம்பினனாதல், இயற்கையுணர்வினனாதல், முற்றுமுணர்தல், இயல்பாகவே பாசங்களினீங்குதல், பேரருளுடைமை, முடிவிலாற்றலுடைமை, வரம்பிலின்பமுடைமை எனவிவை.இவ்வாறு சைவாகமத்துக் கூறப்பட்டது.  
அணிமாவை முதலாகவுடையனவெனவும், கடையிலாவறிவை முதலாகவுடையனவெனவும் உரைப்பாருமுளர்.  
காணாத கண் முதலியனபோல வணங்காத தலைகள் பயனிலவெனத் தலைமேல்வைத்துக் கூறினார். கூறினாரேனும், இனம்பற்றி வாழ்த்தாத நாக்களும் அவ்வாறே பயனிலவென்பதூஉங்கொள்க.  

_இவை மூன்று பாட்டானும் அவனை நினைத்தலும் (குறள் 7), வாழ்த்தலும் (குறள் 8), வணங்கலுஞ் (குறள் 9), செய்யாவழிபடுங் குற்றங் கூறப்பட்டது._


## உரை - பிரித்து வாசிக்கும் முறை
**கோள் இல் பொறியில் குணம் இல**  - தத்தமக்கு ஏற்ற புலன்களைக் கொள்கை இல்லாத பொறிகள் போலப் பயன்படுதலுடைய அல்ல  
**எண் குணத்தான் தாளை வணங்காத் தலை** - எண் வகைப்பட்ட குணங்களை உடையானது தாள்களை வணங்காத தலைகள்


## உரைக்குறிப்பு - பிரித்து வாசிக்கும் முறை
**எண் குணங்களாவன** - தன்வயத்தன் ஆதல், தூய உடம்பினன் ஆதல், இயற்கை உணர்வினன் ஆதல், முற்றும் உணர்தல், இயல்பாகவே பாசங்களின் நீங்குதல், பேரருள் உடைமை, முடிவு இல் ஆற்றல் உடைமை, வரம்பு இல் இன்பம் உடைமை என இவை.  
இவ்வாறு சைவாகமத்துக் கூறப்பட்டது.  
அணிமாவை முதலாக உடையன எனவும், கடை இலா அறிவை முதலாக உடையன எனவும் உரைப்பாரும் உளர்.  
காணாத கண் முதலியன போல வணங்காத தலைகள் பயன் இல எனத்தலைமேல் வைத்துக் கூறினார். கூறினாரேனும், இனம்பற்றி வாழ்த்தாத நாக்களும் அவ்வாறே பயன் இல என்பதூஉம் கொள்க.

_இவை மூன்று பாட்டானும் அவனை நினைத்தலும் (குறள் 7), வாழ்த்தலும் (குறள் 8), வணங்கலும் (குறள் 9) செய்யா வழிபடும் குற்றம் கூறப்பட்டது._


## இலக்கண பிரிவுகள் 


## இலக்கணத் தொகுப்பு 


## இலக்கண விளக்கம்


## கூடுதல் விளக்கம்


## குறள் சார்ந்த கதைகள் 


## கடினமான சொற்கள்


## குறள் சாரம் 


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 
[குறள் 9 ] https://drive.google.com/open?id=15jcTQ1W1v5O8whIlL2AFggjI-IXuaNqw

## கூடுதல் குறிப்புகள்


## ஆங்கில விளக்கம்

