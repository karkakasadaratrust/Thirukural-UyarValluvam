உ

## குறள் எண் 

**குடிமை - குறள் - 0௯௬0 - 0960**

## குறள் 

**நலம்வேண்டின் நாணுடைமை வேண்டும் குலம்வேண்டின்  
வேண்டுக யார்க்கும் பணிவு.** 

## கொண்டு கூட்டும் முறை

**நலம் வேண்டின் நாண் உடைமை வேண்டும் குலம் வேண்டின் யாரக்கும் பணிவு வேண்டுக**

## குறள் சாரம் 


## பரிமேலழகர் உரை

**நலம் வேண்டின் நாண் உடைமை வேண்டும்** - ஒருவன் தனக்கு நலனுடைமையை வேண்டுவானாயின், தான் நாணுடையன் ஆதலை வேண்டுக 

**குலம் வேண்டின் யாரக்கும் பணிவு வேண்டுக** - குலனுடைமையை வேண்டுவானாயின், பணியப்படுவார் யாவர்மாட்டும் பணிதலை வேண்டுக

## பரிமேலழகர் உரைகுறிப்பு   

நலம் புகழ், புண்ணியங்கள். வேண்டும் என்பது விதிப் பொருட்டாய் நின்றது. 'வினைப்படு தொகுதியின் உம்மை வேண்டும்' என்புழிப்போல, அந்தணர் சான்றோர் அருந்தவத்தோர் தம்முன்னோர் தந்தை தாய் என்றிவர்' எல்லாரும் அடங்க யாரக்கும் என்றார். பணிவு இருக்கை எழலும் எதிர்செலவும் முதலாயின. இவை இரண்டுபாட்டானும் குடிமைக்கு வேண்டுவன கூறப்பட்டன.

## பொருட்குறிப்பு 

**நலம்** புகழ், புண்ணியங்கள். 

**வேண்டும்** என்பது விதிப் பொருட்டாய் நின்றது. 

'வினைப்படு தொகுதியின் உம்மை வேண்டும்' (தொல்.சொல்.கிளவி.33) என்புழிப்போல, அந்தணர் சான்றோர் அருந்தவத்தோர் தம்முன்னோர் தந்தை தாய் என்றிவர் எல்லாரும் அடங்க **யாரக்கும்** என்றார். 

**பணிவு** இருக்கை எழலும் எதிர்செலவும் முதலாயின. 

இவை இரண்டுபாட்டானும் { 0959 & 0960 }  குடிமைக்கு வேண்டுவன கூறப்பட்டன.

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**தொல்காப்பியம் சொல்லதிகாரம் கிளவி.33**

>**இனைத்தென அறிந்த சினைமுதற் கிளவிக்கு  
>வினைப்படு தொகுதியின் உம்மை வேண்டும் **   
 
>க-து:
>செப்பின்கண் வரையறைப்பட்ட பொருள் பற்றியதொரு மரபு கூறுகின்றது.
 
>உரை: இஃது இவ்வளவினது என வரையறைப்பட்ட சினைப் பொருளையும் முதற்பொருளையும் உணர்த்தும் சொற்களுக்கு அவை பயனிலை கொள்ளும் >தொகுதிக்கண் உம்மை கொடுத்தல் வேண்டும்.
 
>எடுத்துக்காட்டு: கண்ணிரண்டும் சிவந்தன. தமிழ்வேந்தர் மூவரும் வந்தனர். மறை நான்கும் பயின்றவன் என வரும். இவை வினைப்பயனிலை >கொண்டன. கண் இரண்டும் குருடு. மரம் நான்கும் தேக்கு என வரும். இவை பெயர்ப் பயனிலை கொண்டன.
 
>இனிப் பன்னிருகையும் பாற்பட வியற்றி (முருகு-118) தமிழ்நாட்டு மூவேந்தரும் வந்தார் என உம்மை, தொகுதிப்பெயரொடு கூடாமல் வந்தனவால் எனின்,  >பன்னிரண்டும், மூன்றும் முறையே கைகளையும் வேந்தரையும் பற்றிநிற்றலான் இயற்றுதலும் வருதலும் அவற்றிற்கு உரியவையாகி வந்தனவேயாம். >உம்மை தொகுதிப் பெயரொடு மட்டுமே வருமென்னும் யாப்புறவில்லை என்க.
   
>வினைப்படு தொகுதியன்றேல் முருகற்குக் கை பன்னிரண்டு, தமிழ்நாட்டு வேந்தர் மூவர் என உம்மையின்றி வருமென்க. இனி ஐந்தலை நாகம் உடன்றது.  >நான்மறை முதல்வர் வந்தார் என்பனவற்றுள் தொகுதிப்பெயர் வினையொடுபடாமையின் உம்மை பெறாவாயின என அறிக.

>http://www.tamilvu.org/slet/l0100/l0100pd1.jsp?bookid=1&auth_pub_id=6&pno=89

## இலக்கணக்குறிப்பு விளக்கம்


## ஆங்கில கருத்தாக்கம் 


