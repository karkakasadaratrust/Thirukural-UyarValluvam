உ

## குறள் எண் 

**கொடுங்கோன்மை – குறள் – ௦௫௫௫ - 0555**  

## குறள் 

**அல்லற்பட்டு ஆற்றாது அழுதகண் ணீர்அன்றே  
செல்வத்தைத் தேய்க்கும் படை.**  

## கொண்டு கூட்டும் முறை

**அல்லற்பட்டு ஆற்றாது அழுத கண்ணீர் அன்றே, செல்வத்தைத் தேய்க்கும் படை**

## குறள் சாரம் 

அரசன் நீதி செலுத்தாததால் குடிமக்கள் துன்பம் அடைந்து,  
அத்துன்பத்தைப் பொறுக்கமுடியாமல் அவர்கள் அழுதகண்ணீர், அவன் செல்வத்தைக் குறைக்கும் கருவி.  

## பரிமேலழகர் உரை

**அல்லற்பட்டு ஆற்றாது அழுத கண்ணீர் அன்றே** - அரசன் முறை செய்யாமையாற் குடிகள் துன்பமுற்று அதனைப் பொறுக்க மாட்டாது அழுத கண்ணீரன்றே,  

**செல்வத்தைத் தேய்க்கும் படை** - அவன் செல்வத்தைக் குறைக்கும்கருவி.  

## பரிமேலழகர் உரைகுறிப்பு   

அழுதகண்ணீர் அழுதலான் வந்த கண்ணீர்.  
செல்வமாகிய மரத்தை என்னாமையின், இஃது ஏகதேச உருவம்.  
அல்லற்படுத்திய பாவத்தது தொழில் அதற்குஏதுவாகிய கண்ணீர்மேல் நின்றது.  
அக்கண்ணீரில்கொடிது பிறிதுஇன்மையின், செல்வம்கடிதின்தேயும் என்பது கருத்து.  

## பொருட்குறிப்பு 

அக்கண்ணீரில்கொடிது பிறிதுஇன்மையின்,   
செல்வம்கடிதின்தேயும் என்பது கருத்து. 

## இலக்கணக்குறிப்பு  

**அழுதகண்ணீர்** அழுதலான் வந்த கண்ணீர்.  

செல்வமாகிய மரத்தை என்னாமையின், இஃது ஏகதேச உருவம்.  

அல்லற்படுத்திய பாவத்தது தொழில் அதற்குஏதுவாகிய கண்ணீர்மேல் நின்றது.  

## உயர் வள்ளுவ வகுப்பு காணொளி

https://youtu.be/W6LJgdw9NyI?t=747 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

தவளை இராமனிடம் முறையிட்ட கதை  
https://youtu.be/W6LJgdw9NyI?t=957 

## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

அழுத கண்ணீர் - கண்ணீர் அழவில்லை. அழுதலான் கண்ணீர் வந்தது.   

ஏகதச உருவக அணி - ஒரு பொருளை உருவகம் செய்துவிட்டு, அதற்குத் தொடர்புடைய மற்றப் பொருட்களை அதற்கேற்ப உருவகம் செய்யாமல் விட்டுவிடுவதற்கு ஏகதேச உருவக அணி என்று பெயர்.  
சான்று :-  
பெருமைக்கும் ஏனைச் சிறுமைக்கும் தத்தம் 
கருமமே கட்டளைக் கல்.  ~ குறள் 505.   
கருமம் - கட்டளைக்கல் என உருவகம்; மக்களது பெருமையும் சிறுமையும் - பொன்னாகவோ, பிற பொருள்களாகவோ உருவகம் செய்யப்படவில்லை.   

ஈண்டு செல்வத்தைத் தேய்ப்பது கண்ணீர் எனப்பட்டது. கண்ணீரைக் கருவியாக உருவகப்படுத்தி, செல்வத்தை மரமாக உருவகப்படுத்தவில்லை.          

அரசனின் அல்லற்படுத்தும் பாவத்தினால் செல்வம் தேயும். ஈண்டு பாவத்தினால் வந்த கண்ணீர் தேய்க்கிறது என்பதனால் பாவத்தின் தொழில் அப்பாவத்திற்குக் காரணமாகிய கண்ணீர்மேல் ஏற்றப்பட்டது.  

## ஆங்கில கருத்தாக்கம் 


