உ

## குறள் எண் 

**இடனறிதல் – குறள் - ௦௪௯௧ - 0491**  

## குறள் 

**தொடங்கற்க எவ்வினையும் எள்ளற்க முற்றும்  
இடங்கண்ட பின்அல் லது.**

## கொண்டு கூட்டும் முறை

**முற்றும் இடம் கண்டபின்னல்லது, எவ்வினையும் தொடங்கற்க,எள்ளற்க**

## குறள் சாரம் 

சிறியர் என்று இகழாமல், பகைவரை முழுவதும் வளைப்பதோர் இடம் பெற்ற பின்னரே செயலில் இறங்குக.  

## பரிமேலழகர் உரை

**முற்றும் இடம் கண்டபின்னல்லது** - பகைவரை முற்றுதற்காவதோர் இடம் பெற்றபின்னல்லது,  

**எவ்வினையும் தொடங்கற்க** - அவர்மாட்டு யாதொரு வினையையும் தொடங்காதொழிக,  

**எள்ளற்க** - அவரைச் சிறியர் என்று இகழாதொழிக. 

## பரிமேலழகர் உரைகுறிப்பு   

முற்றுதல் வளைத்தல்.  
அதற்காம்இடமாவது வாயில்களானும் நூழைகளானும் அவர் புகலொடு போக்கொழியும்வகை அரணினைச் சூழ்ந்து. ஒன்றற்கொன்று துணையாய்த் தம்முள்நலிவில்லாத பலபடை இருப்பிற்கும் மதிலும் அகழும் முதலிய அரண் செய்யப்பட்ட அரசிருப்பிற்குமேற்ற நிலக்கிடக்கையும் நீரும் உடையது.  
அது பெற்றால் இரண்டும் செய்க என்பதாம்.    

## பொருட்குறிப்பு 

**முற்றுதல்** வளைத்தல்.  

**அதற்காம்இடமாவது** -  
வாயில்களானும் நூழைகளானும் அவர் புகலொடு போக்கொழியும்வகை அரணினைச் சூழ்ந்து.  
ஒன்றற்கொன்று துணையாய்த் தம்முள்நலிவில்லாத பலபடைஇருப்பிற்கும்  
மதிலும் அகழும் முதலிய அரண் செய்யப்பட்ட அரசிருப்பிற்கும் ஏற்ற நிலக்கிடக்கையும் நீரும் உடையது.  

அது பெற்றால் இரண்டும் செய்க என்பதாம். 

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/GMx9ffzzZik?t=1879

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**அவர்மாட்டு** - அவர் இடத்து     
**நூழை** - குகை  
**புகல்** - உள்ளே செல்லும் பாதை   
**போக்கு** - வெளியே செல்லும் பாதை     
**ஒன்றற்கொன்று துணையாய்** - நால்வகை படை ஒன்றற்கொன்று துணையாய்  
**இருப்பு** - இருக்க வேண்டிய இடம்   
**அரசன் இருப்பிற்கு** - படை எடுத்து வந்த அரசன்   
**நிலக்கிடக்கை** - நிலம் இருப்பது தெரிந்து 

## பொருட்குறிப்பு விளக்கம்

**முற்றுதல்** - சுற்றி வளைத்தல்

## இலக்கணக்குறிப்பு விளக்கம்


## ஆங்கில கருத்தாக்கம் 


