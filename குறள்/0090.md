உ

## குறள் எண் 

**விருந்தோம்பல் – குறள் - ௦௦௯௦ - 0090**  

## குறள் 

**மோப்பக் குழையும் அனிச்சம் முகந்திரிந்து  
நோக்கக் குழையும் விருந்து.** 

## கொண்டு கூட்டும் முறை

**அனிச்சம் மோப்பக் குழையும், விருந்து முகம் திரிந்து நோக்கக் குழையும்**

## குறள் சாரம் 

அனிச்ச மலர் மோந்தால் வாடும்; முகம் திரிந்து நோக்க விருந்தினர் வாடுவர். 
  

## பரிமேலழகர் உரை

**அனிச்சம் மோப்பக் குழையும்** - அனிச்சப்பூ, மோந்துழியன்றிக் குழையாது  

**விருந்து முகம் திரிந்து நோக்கக்குழையும்** - விருந்தினர் முகம் வேறுபட்டு நோக்கக் குழைவர்.  

## பரிமேலழகர் உரைகுறிப்பு   

அனிச்சம் ஆகுபெயர்.  
சேய்மைக்கண் கண்டுழி இன்முகமும், அதுபற்றி நண்ணியவழி இன்சொல்லும், அதுபற்றி உடன்பட்ட வழி நன்று ஆற்றலும் என விருந்தோம்புவார்க்கு இன்றியமையாத மூன்றனுள், முதலாய இன்முகம் இல்வழிச் சேய்மைக்கண்ணே வாடி நீங்குதலின், தீண்டியவழி அல்லது வாடாத அனிச்சப் பூவினும் விருந்தினர் மெல்லியர் என்பதாம்.  
இதனான் விருந்தோம்புவார்க்கு முதற்கண் இன்முகம் வேண்டும் என்பது கூறப்பட்டது.  

## பொருட்குறிப்பு 

* சேய்மைக்கண் கண்டுழி இன்முகமும்,  
* அதுபற்றி நண்ணியவழி இன்சொல்லும்,  
* அதுபற்றி உடன்பட்ட வழி நன்று ஆற்றலும் என  
விருந்தோம்புவார்க்கு இன்றியமையாத மூன்றனுள் முதலாய இன்முகம் இல்வழிச்  
சேய்மைக்கண்ணே வாடி நீங்குதலின்,  
தீண்டியவழி அல்லது வாடாத அனிச்சப் பூவினும்,  
விருந்தினர் மெல்லியர் என்பதாம். 

இதனான் விருந்தோம்புவார்க்கு 
முதற்கண் இன்முகம் வேண்டும் என்பது கூறப்பட்டது. 

## இலக்கணக்குறிப்பு  

**அனிச்சம்** ஆகுபெயர். 

## உயர் வள்ளுவ வகுப்பு காணொளி

https://youtu.be/Z2flxZ_Qej8?t=5533

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

விருந்து ஏற்பவருக்கான பண்புகள்  
https://youtu.be/Z2flxZ_Qej8?t=7320

## தொன்மையான சொற்கள்


## பொருட்குறிப்பு விளக்கம்

விருந்து உபசாரத்திற்கு முக்கியமாக அமையவேண்டிய தன்மைகள் (முகம் மலர்தல், இனிய சொல் சொல்லுதல், இவற்றின் உடன்பாட்டால் உபசரித்தல் ) சொல்லப்பட்டது.  
அனிச்சப்பூ, முகரா விட்டால் வாடாது. ஆனால், விருந்தினர் முகம் வேறுபட்டு நோக்கினாலே வாடி விடுவர்.

## இலக்கணக்குறிப்பு விளக்கம்


## ஆங்கில கருத்தாக்கம் 


