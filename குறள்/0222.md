உ

## குறள் எண் 

**ஈகை - குறள் - 0உஉஉ - 0222**  

## குறள் 

**நல்லாறு எனினும் கொளல்தீது மேலுலகம்  
இல்லெனினும் ஈதலே நன்று.** 

## கொண்டு கூட்டும் முறை

**கொளல் நல் ஆறு எனினும் தீது, மேல் உலகம் இல் எனினும் ஈதலே நன்று**

## குறள் சாரம் 

மற்ற அறங்களை விட ஈதலே நன்று என்று சொல்லப்பட்டது  
வறுமையடைந்து கையேந்திப் பெறுதல் மோட்ச லோகத்திற்குச் செல்லும் வழி என்று கூறினாலும் .இரத்தல் தீயது. கொடுத்தவர்களுக்கு மோட்ச லோகம் கிடையாது என்று கூறினாலும் ஈதலே நன்று.

## பரிமேலழகர் உரை

**கொளல் நல் ஆறு எனினும் தீது** -  
ஏற்றல் வீட்டுலகிற்கு நல்ல நெறி என்பார் உளராயினும்  
அது தீது,  

**மேல் உலகம் இல் எனினும் ஈதலே நன்று** -  
ஈந்தார்க்கு அவ்வுலகு எய்துதல் இல்லை என்பார் உளராயினும்  
ஈதலே நன்று.  

## பரிமேலழகர் உரைகுறிப்பு   

எனினும் என்பது இரு வழியும் அங்ஙனம் கூறுவார் இன்மை விளக்கி நின்றது.  
பிரிநிலை ஏகாரத்தால் பிற அறங்களின் ஈதல் சிறந்தது என்பது பெற்றாம்.  
நல்லது கூறுவார் தீயதும் உடன் கூறினார்.  

## பொருட்குறிப்பு 

நல்லது கூறுவார் தீயதும் உடன் கூறினார்.  

## இலக்கணக்குறிப்பு  

**எனினும்** என்பது இரு வழியும் அங்ஙனம் கூறுவார் இன்மை விளக்கி நின்றது.  

பிரிநிலை ஏகாரத்தால் பிற அறங்களின் ஈதல் சிறந்தது என்பது பெற்றாம்.  

## உயர் வள்ளுவ வகுப்பு காணொளி

https://youtu.be/kdBbGEaS98c?t=7919

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

கர்ணன், மகாபலிச் சக்கரவர்த்தி  
https://youtu.be/kdBbGEaS98c?t=8030

## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்  

பெயர்ச்சொல்லுக்கும், வினைச்சொல்லுக்கும் இடையிலும், முன்னும், பின்னும் நின்று பொருளை விளக்கும் சொல் இடைச்சொல்.		
அவை 	- ஏகாரம் , ஓகாரம், உம்மை , கொல் , மன் , மற்று, என, என்று பல வகைகளில் வரும் 	
		
ஏகாரம் - இடைச்சொல். இது ஏழு விதமாக வரும்.		
ஏகார வினைச்சொல்,		
தேற்றமும்(உறுதி), வினாவும், எண்ணும், பிரிநிலையும்(தனித்து), எதிர்மறையும், இசைநிறையும்(இசை நயம்), ஈற்றசைவு(அசை நிலை)மாகிய ஏழு பொருளைத்தரும்.		

**ஈண்டு ஈதலே நன்று என்ற பிரிநிலை ஏகாரத்தால் பிற அறங்களின் ஈதல் சிறந்தது என்பது விளங்குகின்றது.**

## ஆங்கில கருத்தாக்கம் 


