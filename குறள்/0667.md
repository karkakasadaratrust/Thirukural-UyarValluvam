உ

## குறள் எண் 

**வினைத்திட்பம் – குறள் – ௦௬௬௭ - 0667**  

## குறள் 

**உருவுகண்டு எள்ளாமை வேண்டும் உருள்பெருந்தேர்க்கு    
அச்சாணி அன்னார் உடைத்து.**  

## கொண்டு கூட்டும் முறை

**உருள் பெருந்தேர்க்கு அச்சு ஆணி அன்னார் உடைத்து உருவு கண்டு எள்ளாமைவேண்டும்** 

## குறள் சாரம் 

**மனஉறுதி உடையவரை அறியும்வழி**  
உருண்டுசெல்லும் பெரிய தேர்க்கு அச்சில் உள்ள ஆணி போல காரியத்தில் உறுதிஉடையவரை உலகம்பெற்றிருக்கிறது.  
எனவே அவர்களை உருவத்தில் சிறியவர்களாக இருக்கிறார்கள் என்பதற்காக இகழக்கூடாது.   

## பரிமேலழகர் உரை

**உருள் பெருந்தேர்க்கு அச்சு ஆணி அன்னார் உடைத்து** - உருளா நின்ற பெரிய தேர்க்கு அச்சின்கண் ஆணிபோல வினைக்கண் திண்ணியாரையுடைத்து உலகம்  

**உருவு கண்டு எள்ளாமைவேண்டும்** - அதனால் அவரை வடிவின் சிறுமை நோக்கி இகழ்தலையொழிக.  

## பரிமேலழகர் உரைகுறிப்பு   

சிறுமை, எள்ளாமை வேண்டும்என்பதனானும், உவமையானும், பெற்றாம்.  
அச்சு உருள்கோத்த மரம்.  
ஆணி உருள் கழலாது அதன்கடைக்கண் செருகுமது.  
அது வடிவாற் சிறிதாயிருந்தே பெரியபாரத்தைக் கொண்டுய்க்கும் திட்பம்உடைத்து அதுபோல, வடிவாற்சிறியராயிருந்தே பெரிய வினைகளைக் கொண்டுய்க்கும் திட்பம்உடைய அமைச்சரும் உளர், அவரை அத்திட்பம்நோக்கி அறிந்துகொள்க என்பதாம்.  
இதனால் அவரைஅறியுமாறு கூறப்பட்டது.   

## பொருட்குறிப்பு 

**அச்சு** - உருள்கோத்த மரம்.  

**ஆணி** - உருள் கழலாது அதன்கடைக்கண் செருகுமது.  

அது வடிவாற் சிறிதாயிருந்தே பெரியபாரத்தைக் கொண்டுய்க்கும் திட்பம்உடைத்து அதுபோல, வடிவாற்சிறியராயிருந்தே பெரிய வினைகளைக் கொண்டுய்க்கும் திட்பம்உடைய அமைச்சரும் உளர், அவரை அத்திட்பம்நோக்கி அறிந்துகொள்க என்பதாம்.  

இதனால் அவரைஅறியுமாறு கூறப்பட்டது.  

## இலக்கணக்குறிப்பு  

**சிறுமை**, எள்ளாமை வேண்டும்என்பதனானும், உவமையானும், பெற்றாம்.

## உயர் வள்ளுவ வகுப்பு காணொளி

https://youtu.be/Ha2UiwBKstg?t=3028 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**உருளா நின்ற** - உருண்டு நின்ற.  
**அறியுமாறு** - அறியும் வழி   

## பொருட்குறிப்பு விளக்கம்


## இலக்கணக்குறிப்பு விளக்கம்

**உவமை** : பண்பு, தொழில், பயன், உரு என்ற நான்கன் காரணமாக ஒரு பொருளை அதன் தன்மை கொண்ட மற்றொரு பொருளோடு ஒப்பிட்டுக் கூறுவது உவமை.    
ஈண்டு சிறுமை என்பது குறளில் இல்லை; உருவுகண்டு எள்ளுதல் சிறுமையைக் குறிக்கிறது. உவமையில் உள்ள அச்சாணி சிறியது. எனவே உருவத்தில் சிறிய அச்சாணி பெரும்பாரத்தை சுமக்கும் திறத்தை உவமையாகக் கூறப்பட்டது. 

## ஆங்கில கருத்தாக்கம் 


