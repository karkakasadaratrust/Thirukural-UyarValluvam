உ

## குறள் எண் 

**மடியின்மை – குறள் – 0௬0ரு - 0605**  

## குறள் 

**நெடுநீர் மறவி மடிதுயில் நான்கும்  
கெடுநீரார் காமக் கலன்.**  

## கொண்டு கூட்டும் முறை

**மடி நெடுநீர் மறவி துயில் நான்கும் கெடும் நீரார் காமக் கலன்**

## குறள் சாரம் 

**நன்மை தருவதுபோல நம்மை முட்டாளாக்கும் செயல்கள்**  
சோம்பலும், காலதாமதம் செய்யும் இயல்பும், மறதியும், தூக்கமும் ஆகிய இந்நான்கும் சாகக் கூடியவர்கள் விரும்பி ஏறும் கப்பல் ஆகும்.  

## பரிமேலழகர் உரை

**மடி நெடுநீர் மறவி துயில் நான்கும்** - மடியும் விரைந்து செய்வதனை நீட்டித்துச் செய்யும் இயல்பும் மறப்பும் துயிலுமாகிய இந்நான்கும்  

**கெடும் நீரார் காமக் கலன்** - இறக்கும் இயல்பினையுடையார் விரும்பி ஏறும் மரக்கலம். 

## பரிமேலழகர் உரைகுறிப்பு   

முன்னிற்கற்பாலதாய மடி செய்யுள்நோக்கி இடை நின்றது.  
நெடுமையாகிய காலப் பண்பு அதன்கண் நிகழ்வதாய செயல்மேல் நின்றது.  
கால நீட்டத்தையுடைய செயல் முதன் மூன்றும் தாமத குணத்தில் தோன்றி உடன்நிகழ்வனவாகலின், மடியோடு ஒருங்கு எண்ணப்பட்டன.  
இறக்கும் இயல்பு - நாள் உலத்தல்.  
இவை துன்புறு நீரார்க்கு இன்புறுத்துவபோன்று காட்டி அவர் விரும்பிக் கொண்டவழித் துன்பத்திடை வீழ்த்தலின், நாள் உலர்ந்தார்க்கு ஆக்கம் பயப்பது போன்று காட்டி அவர் விரும்பியேறியவழிக் கடலிடை வீழ்க்கும் கலத்தினை ஒக்கும் என்னும் உவமைக் குறிப்பு, காமக்கலன் என்னும் சொல்லால் பெறப்பட்டது.  
இதற்கு விரும்பிப் பூணும் ஆபரணம் என்று உரைப்பாரும் உளர்.   

## பொருட்குறிப்பு 
 
கால நீட்டத்தையுடைய செயல் முதன் மூன்றும் தாமத குணத்தில் தோன்றி உடன்நிகழ்வனவாகலின்,  
மடியோடு ஒருங்கு எண்ணப்பட்டன.  

**இறக்கும்இயல்பு** - நாள் உலத்தல்.  

இவை துன்புறு நீரார்க்கு இன்புறுத்துவபோன்று காட்டி அவர் விரும்பிக் கொண்டவழித் துன்பத்திடை வீழ்த்தலின்,  
நாள் உலர்ந்தார்க்கு ஆக்கம் பயப்பது போன்று காட்டி அவர் விரும்பியேறியவழிக் கடலிடை வீழ்க்கும் கலத்தினை ஒக்கும் என்னும் உவமைக் குறிப்பு,  
**காமக்கலன்** என்னும் சொல்லால் பெறப்பட்டது.  

இதற்கு விரும்பிப் பூணும் ஆபரணம் என்று உரைப்பாரும் உளர்.    

## இலக்கணக்குறிப்பு  

முன்னிற்கற்பாலதாய மடி செய்யுள்நோக்கி இடைநின்றது.  

நெடுமையாகிய காலப் பண்பு அதன்கண் நிகழ்வதாய செயல்மேல் நின்றது.  

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**மடி** - சோம்பல்   
**நெடுநீர்** - காலதாமதம்   
**மறவி** - மறதி   
**துயில்** - தேவைக்கு அதிகமான தூக்கம்   
**கலம்** - கப்பல் 
**காமக்கலன்** - விரும்பி ஏறும் கப்பல்    
**உலத்தல்** - இழத்தல்   
**துன்புறு நீரார்க்கு** - துன்புறும் தன்மை உடையவருக்கு   


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


