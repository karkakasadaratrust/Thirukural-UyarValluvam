உ

## குறள் எண் 

**ஊக்கமுடைமை – குறள் – 0௬00 - 0600**  

## குறள் 

**உரம்ஒருவற்கு உள்ள வெறுக்கைஅஃது இல்லார்  
மரம்மக்கள் ஆதலே வேறு.**  

## கொண்டு கூட்டும் முறை

**ஒருவற்கு உரம் உள்ள வெறுக்கை, அஃது இல்லார் மரம், மக்களாதலே வேறு**

## குறள் சாரம் 

**உறுதியான அறிவு என்பது (அ) மனிதருக்கும் மரத்திற்கும் உள்ள வேறுபாடு (அ) மரத்தைவிட தகுதி குறைந்தவர்கள்**  
ஒருவனுக்கு உறுதியான அறிவு என்பது அவனுடைய மிகுந்த ஊக்கமே ஆகும்.  
அவ்வூக்க மிகுதி இல்லாதார் மனிதர் ஆகமாட்டார்கள், மரங்களே ஆவார்கள்.    
சாதாரண மரத்திற்கும் இம்மனித மரத்திற்கும் வேறுபாடு என்னவென்றால் இவை மனித வடிவத்திலே இருக்கும், அதைத் தவிர வேறு எந்த வேறுபாடும் இல்லை.  
மரத்திற்கு உள்ள பயன்பாடும் இருக்காது.  

## பரிமேலழகர் உரை

**ஒருவற்கு உரம் உள்ள வெறுக்கை** - ஒருவற்குத் திண்ணிய அறிவாவது ஊக்கமிகுதி  

**அஃது இல்லார் மரம்** -அவ்வூக்க மிகுதி இல்லாதார் மக்களாகார், மரங்களாவார்  

**மக்களாதலே வேறு** - சாதிமரங்களோடு இம்மரங்களிடை வேற்றுமை வடிவு மக்கள் வடிவே, பிறிதில்லை. 

## பரிமேலழகர் உரைகுறிப்பு   

உரம் என்பது அறிவாதல் 'உரனென்னுந் தோட்டியான் (குறள், 0024)' என்பதனானும் அறிக.  
மரம் என்பது சாதியொருமை.  
மக்கட்குள்ள நல்லறிவும் காரிய முயற்சியும் இன்மை பற்றி மரம் என்றும், மரத்திற்குள்ள பயன்பாடின்மை பற்றி மக்களாதலே வேறு என்றும் கூறினார்.  
பயன் பழம் முதலியவும், தேவர் கோட்டம், இல்லம், தேர், நாவாய்கட்கு உறுப்பாதலும் முதலிய.  
இவை மூன்றுபாட்டானும் ஊக்கமில்லாதாரது இழிபு கூறப்பட்டது.    

## பொருட்குறிப்பு 

**உரம்** என்பது அறிவாதல் _**'உரனென்னுந் தோட்டியான் (குறள், 0024)'**_ என்பதனானும் அறிக.  
 
* மக்கட்குள்ள நல்லறிவும் காரிய முயற்சியும் இன்மை பற்றி **மரம்** என்றும்,  
* மரத்திற்குள்ள பயன்பாடின்மை பற்றி **மக்களாதலே வேறு** என்றும் கூறினார்.  

**பயன்** -  
* பழம் முதலியவும்,  
* தேவர் கோட்டம், இல்லம், தேர், நாவாய்கட்கு உறுப்பாதலும் முதலிய.  

இவை மூன்றுபாட்டானும் (குறள் 0598 - -0600) ஊக்கமில்லாதாரது இழிபு கூறப்பட்டது.    

## இலக்கணக்குறிப்பு  

**மரம்** என்பது சாதியொருமை.   

## உயர் வள்ளுவ வகுப்பு காணொளி

https://youtu.be/vskverV5GzQ?t=2515 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**தேவர் கோட்டம்** - கோவில்   
**நாவாய்** - கப்பல்   
**காரியமுயற்சி** - தொழில் முயற்சி   

## பொருட்குறிப்பு விளக்கம்


## இலக்கணக்குறிப்பு விளக்கம்

**சாதி** - ஓரினத்துப் பலபொருள்களுக்குப் பொதுவாயதோர் தன்மை.    
**சாதி ஒருமை** - பல விடயங்களுக்குப் பொருந்துகிற பெயரை ஒருமையிலே உரைப்பது. சான்று - 1. மாடு புல் தின்னும். 2. மாம்பழம் இனிக்கும். ஈண்டு பல இன மரங்களைக் குறித்த சாதி ஒருமை.    

**மக்களுக்குரிய அறிவும், முயற்சியும் இன்மையின் மரம் எனப்பட்டது.**  

## ஆங்கில கருத்தாக்கம் 


