உ

## குறள் எண் 

**இடனறிதல்  – குறள் - ௦௪௯௫ - 0495**  

## குறள் 

**நெடும்புனலுள் வெல்லும் முதலை அடும்புனலின்
நீங்கின் அதனைப் பிற.**

## கொண்டு கூட்டும் முறை

**முதலை நெடும்புனலுள்(பிற) வெல்லும், புனலின் நீங்கின் அதனைப் பிற அடும்**

## குறள் சாரம் 

எல்லாரும் தம்நிலத்து வலியர்.  
அவரை, அவர் வலிமைகுன்றி இருக்கும் இிடத்துச் சென்று வெல்க

## பரிமேலழகர் உரை

**முதலை நெடும்புனலுள்(பிற) வெல்லும்** - முதலை ஆழமுடைய நீரின்கண் ஆயின் பிறவற்றையெல்லாம் தான் வெல்லாநிற்கும்,  

**புனலின் நீங்கின் அதனைப் பிற அடும்** - அப்புனலின் நீங்குமாயின், அதனைப் பிற எல்லாம் வெல்லா நிற்கும்.  

## பரிமேலழகர் உரைகுறிப்பு   

எனவே, எல்லாரும் தம்நிலத்து வலியர் என்பது கூறப்பட்டது.   
பிற என்பது முன்னும் கூட்டப்பட்டது.  
நிலைப்படா நீரின்கண் பிற நிற்றலாற்றாமையின் அவையெல்லாம் முதலைக்கு எளியவாம் அவைஇயங்குவதற்குரிய நிலத்தின்கண் அஃது இயங்கலாற்றாமையின் அஃது அவற்றிற்கெல்லாம் எளிதாமென்றது, மேற்செல்லும் அரசர் பகைவர் நிற்றலாற்றா இடன் அறிந்து செல்வராயின், அவர் தமக்கு எளியராவரன்றித் தாம்நிற்கலாற்றா இடத்துச் செல்வராயின் அவர்க்கு எளியராவர் என்னும் பொருள் தோன்ற நின்றமையின், இது பிறிதுமொழிதல் என்னும் அலங்காரம்.  
அவரை அவர் நிற்றலாற்றாவிடத்துச் சென்று வெல்கஎன்பதாம்.  

## பொருட்க்குறிப்பு 

எனவே, எல்லாரும் தம்நிலத்து வலியர் என்பது கூறப்பட்டது.   

அவரை அவர் நிற்றலாற்றாவிடத்துச் சென்று வெல்கஎன்பதாம்.  

## இலக்கணக்குறிப்பு  

**பிற** என்பது முன்னும் கூட்டப்பட்டது.   

நிலைப்படா நீரின்கண் பிற நிற்றலாற்றாமையின் அவையெல்லாம் முதலைக்கு எளியவாம் அவைஇயங்குவதற்குரிய நிலத்தின்கண் அஃது இயங்கலாற்றாமையின் அஃது அவற்றிற்கெல்லாம் எளிதாமென்றது,  
மேற்செல்லும் அரசர் பகைவர் நிற்றலாற்றா இடன் அறிந்து செல்வராயின் அவர் தமக்கு எளியராவரன்றித் தாம்நிற்கலாற்றா இடத்துச் செல்வராயின் அவர்க்கு எளியராவர் என்னும் பொருள் தோன்ற நின்றமையின்,  
இது பிறிதுமொழிதல் என்னும் அலங்காரம்.    

## உயர் வள்ளுவ வகுப்பு காணொளி

https://youtu.be/JZxmNIGbMNc?t=2447

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**வெல்லாநிற்கும்** - வென்று நிற்கும்.  

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


