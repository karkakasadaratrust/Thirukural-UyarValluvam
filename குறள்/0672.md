உ

## குறள் எண் 

**வினைசெயல்வகை – குறள் - ௦௬௭௨ - 0672**    

## குறள் 

**தூங்குக தூங்கிச் செயற்பால தூங்கற்க  
தூங்காது செய்யும் வினை.**  

## கொண்டு கூட்டும் முறை

**தூங்கிச் செயற்பால தூங்குக தூங்காது செய்யும் வினை தூங்கற்க**

## குறள் சாரம் 

**பொதுவாக வினையைச் செய்யும் முறை**  
காலம் நீட்டித்துச் செய்யவேண்டிய தன்மை கொண்ட காரியங்களில் காலம் நீட்டித்துச் செய்யவேண்டும்.  
காலதாமதம் நீக்கிச் செய்யவேண்டிய காரியங்களில் காலதாமதம் செய்யக்கூடாது.  

## பரிமேலழகர் உரை

**தூங்கிச் செயற்பால தூங்குக** - நீட்டித்துச் செய்யும் பகுதியவாய வினைகளுள் நீட்டிக்க  

**தூங்காது செய்யும் வினை தூங்கற்க** - நீட்டியாது செய்யும் வினைகளுள் நீட்டியாது ஒழிக.  

## பரிமேலழகர் உரைகுறிப்பு   

இருவழியும் இறுதிக்கண்தொக்க ஏழாவது விரிக்கப்பட்டது.  
இருவகை வினைகளும் வலியானும் காலத்தானும் அறியப்படும்.  
மாறிச்செய்யின், அவை வாயா என்பது கருத்து.  
மேல் (குறள் 0383) தூங்காமை என்றார், ஈண்டதனைப் பகுத்துக்கூறினார்.  
இவை இரண்டுபாட்டானும் பொதுவகையால் வினைசெய்யும் திறம் கூறப்பட்டது.    

## பொருட்குறிப்பு 

இருவகை வினைகளும் வலியானும் காலத்தானும் அறியப்படும்.  

மாறிச்செய்யின், அவை வாயா என்பது கருத்து.  

மேல் (குறள் 0383) தூங்காமை என்றார், ஈண்டதனைப் பகுத்துக்கூறினார்.  

இவை இரண்டுபாட்டானும் (குறள் 0671 - 0672) பொதுவகையால் வினைசெய்யும் திறம் கூறப்பட்டது.      

## இலக்கணக்குறிப்பு  

இருவழியும் இறுதிக்கண்தொக்க ஏழாவது விரிக்கப்பட்டது.   

## உயர் வள்ளுவ வகுப்பு காணொளி

https://youtu.be/ygSu8mm7aA4?t=2371 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்  
**வாயா** - வாய்க்காது - (ஈண்டு) வெற்றி கிட்டாது 

## பொருட்குறிப்பு விளக்கம்
மேல் (குறள் 0383) தூங்காமை என்றார், ஈண்டதனைப் பகுத்துக்கூறினார்.  
குறள் 0383 : 
**தூங்காமை** - விரைவுடைமை (காலதாமதமின்மை)  

இருவகை வினைகளும் - உடன் செய்யும், உடன் செய்யக்கூடாத வினைகளை வலயறிதல் மற்றும் காலமறிதல் மூலம் நிர்ணயித்தல்.  

## இலக்கணக்குறிப்பு விளக்கம்

சொற்றொடர்களில் பொருள் ஐயம் நீங்கி நன்கு பொருள் விளங்குவதற்காகப் பெயர்களோடு சேர்க்கப்படும் உறுப்புக்கு உருபு என்று பெயர். இதனால் வேறுபடுத்தப்படும் பெயரின் பொருளுக்கு வேற்றுமை என்று பெயர். இவ்வேற்றுமை தமிழில் எட்டு வகைப்படும்.  
**ஏழாம் வேற்றுமை உருபுகள் - இல், இடம், கண்**  


## ஆங்கில கருத்தாக்கம் 


