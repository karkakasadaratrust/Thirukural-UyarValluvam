உ

## குறள் எண் 

**இடுக்கண் அழியாமை – குறள் – 0௬உஎ - 0627**  

## குறள் 

**இலக்கம் உடம்பிடும்பைக் கென்று கலக்கத்தைக்  
கையாறாக் கொள்ளாதாம் மேல்.**  

## கொண்டு கூட்டும் முறை

**உடம்பு இடும்பைக்கு இலக்கம் என்று கலக்கத்தைக் கையாறாக் கொள்ளாதாம் மேல்**

## குறள் சாரம் 

**அறிவுடையவர்கள் துன்பத்தை எடுத்துக்*கொள்ளும்* முறை**  
நரகர், விலங்கு, மக்கள், தேவர் என்ற நால்வகைப் பிறப்பிலும் பெற்ற உடம்புகள், துன்பம் என்னும் கத்திக்கு இலக்கு*ஆகும்* என்று தெளிந்து தம்மிடம் வந்த துன்பத்தைத் துன்பமாகக் கொள்ள*மாட்டார்கள்* அறிவுடையவர்கள்.  

## பரிமேலழகர் உரை

**உடம்பு இடும்பைக்கு இலக்கம் என்று** - நாற்கதியினும்*உள்ள* உடம்புகள் இடும்பை*என்னும்* வாளுக்கு*இலக்கு* என்று தெளிந்து  

**கலக்கத்தைக் கையாறாக் கொள்ளாதாம் மேல்** - தம்மேல் வந்த இடும்பையை இடும்பையாகக் கொள்ளார் அறிவுடையார்.  

## பரிமேலழகர் உரைகுறிப்பு   

ஏகதேச உருவகம்.  
உடம்பு சாதிப்பெயர்.   
கலக்கம்*என்னும்* காரியப்பெயர், காரணத்தின்மேல்*நின்றது*.  
கையாறு*என்பது* ஒரு சொல், இதற்கு ஒழுக்க*நெறி* என்று உரைப்பாரும் உளர்.  
இயல்பாகக் கொள்வர்*என்பது* குறிப்பெச்சம்.   

## பொருட்குறிப்பு 


## இலக்கணக்குறிப்பு  

ஏகதேச உருவகம்.  

**உடம்பு** சாதிப்பெயர்.   

**கலக்கம்***என்னும்* காரியப்பெயர், காரணத்தின்மேல்*நின்றது*.  

**கையாறு***என்பது* ஒரு சொல், இதற்கு ஒழுக்க*நெறி* என்று உரைப்பாரும் உளர்.  

இயல்பாகக் கொள்வர்*என்பது* குறிப்பெச்சம்.     

## உயர் வள்ளுவ வகுப்பு காணொளி

https://youtu.be/Y1AeypHHHFw?t=2090 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்    

**கையாறு** - துன்பம்   
**நாற்கதி** - நரகர், விலங்கு, மக்கள், தேவர் என்ற நால்வகைப் பிறப்பிலும்


## பொருட்குறிப்பு விளக்கம்    

**உடம்பு** - **சாதிப்பெயர்** - உடம்பு நாற்கதிக்கும் பொது 


## இலக்கணக்குறிப்பு விளக்கம்  

**ஏகதச உருவக அணி** - ஒரு பொருளை உருவகம் செய்துவிட்டு, அதற்குத் தொடர்புடைய மற்றப் பொருட்களை அதற்கேற்ப உருவகம் செய்யாமல் விட்டுவிடுவதற்கு ஏகதேச உருவக அணி என்று பெயர்.  
சான்று :-  
பெருமைக்கும் ஏனைச் சிறுமைக்கும் தத்தம் 
கருமமே கட்டளைக் கல்.  ~ குறள் 505.   
கருமம் - கட்டளைக்கல் என உருவகம்; மக்களது பெருமையும் சிறுமையும் - பொன்னாகவோ, பிற பொருள்களாகவோ உருவகம் செய்யப்படவில்லை.   

ஈண்டு இடும்பைக்கு - இடும்பேயென்னும் வாளுக்கு; உடம்பை இலக்கம் என உருவகித்துத் துன்பத்திற்கு வாள் என உருவகப்படுத்தவில்லை.      

**சாதி** - ஓரினத்துப் பலபொருள்களுக்குப் பொதுவாயதோர் தன்மை.    
**சாதி ஒருமை** - பல விடயங்களுக்குப் பொருந்துகிற பெயரை ஒருமையிலே உரைப்பது. எடுத்துக்காட்டு - 1. மாடு புல் தின்னும். 2. மாம்பழம் இனிக்கும்.  

ஈண்டு நாற்கதி (தேவர், நரகர், மனிதர், விலங்கு)-யில் உள்ளவரின் உடம்பைக் குறித்து சாதி ஒருமையாக உடம்பு எனப்பட்டது.       

**கலக்கம் - காரியம்; துன்பம் - காரணம். ஈண்டு கலக்கம் என்னும் காரியப்பெயர் கலக்கத்தைக் குறிக்காமல் கலக்கத்திற்குக் காரணமான துன்பம் என்ற காரணத்தின்மேல் நின்றது.**  

**பொதுமொழி** - ஒரு சொல்லாக நின்று ஒரு பொருளைத் தந்தும், அச்சொல்லைப் பிரித்தபோது பல சொற்களாகி வேறு பொருள் தந்தும், இரண்டற்கும் பொதுவாக நிற்பனவாம். தாமரை - ஒரு சொல்லாக வரும்போது தாமரை மலரைக் குறிக்கும். சான்று : தா + மரை (மான்) - தாவுகின்ற மானைக் குறிக்கும்.       
ஈண்டு கையாறு என்பதை ஒரு சொல்லாகக் கொண்டு விளங்க வேண்டும். பிரிக்கக் கூடாது; பிரித்தால் பொருள் வேறுபடும்.              

**குறிப்பெச்சம்** - கலக்கமுடையவர் தெரியாதார் என்பதன் மூலம், இடும்பைக்கு உடம்பு இலக்கு எனத் தெரிந்தவர் கலங்க மாட்டார்; இயல்பாகவே கருதுவர் என்பது குறிப்பெச்சம்.   

## ஆங்கில கருத்தாக்கம் 


