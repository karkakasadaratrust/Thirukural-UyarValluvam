உ

## குறள் எண் 

**தூது – குறள் – ௦௬௮௭ - 0687**  

## குறள் 

**கடன்அறிந்து காலங் கருதி இடன்அறிந்து  
எண்ணி உரைப்பான் தலை.**  

## கொண்டு கூட்டும் முறை

**கடன் அறிந்து காலம் கருதி இடன் அறிந்து எண்ணி உரைப்பான் தலை** 

## குறள் சாரம் 

**உயர்ந்த தூதன்**  
வேற்று அரசர்களிடம் தூதன் செய்யவேண்டிய கடமைகளை அறிந்து அவரிடம் சொல்லவேண்டிய சந்தர்ப்பத்தை எதிர்பார்த்து சென்ற காரியம் வெற்றிகரமாக முடிவதற்கு ஏற்ற இடத்தை அறிந்து சொல்ல வேண்டிய முறையை முன்னதாகவே ஆலோசித்து அப்படிச்சொல்பவனே மற்ற தூதுவரை விட உயர்ந்தவன் ஆவான்.  

## பரிமேலழகர் உரை

**கடன் அறிந்து** - வேற்றரசரிடத்துத் தான் செய்யும்முறைமையறிந்து  

**காலம் கருதி** - அவர் செவ்வி பார்த்து  

**இடன் அறிந்து** - சென்ற கருமஞ் சொல்லுதற்குஏற்ற இடம்அறிந்து  

**எண்ணி** - சொல்லுமாற்றை முன்னே விசாரித்து  

**உரைப்பான் தலை** - அவ்வாறு சொல்லுவான் தூதரின் மிக்கான்.  

## பரிமேலழகர் உரைகுறிப்பு   

செய்யும்முறையாவது அவர்நிலையும் தன்அரசன் நிலையும் தன்நிலையும் தூக்கி அவற்றிற்குஏற்பக் காணும்முறைமையும் சொல்லும்முறைமையும் முதலாயின.  
செவ்வி தன்சொல்லை ஏற்றுக்கொள்ளும் மனநிகழ்ச்சி.  
அது காலவயத்ததாகலின் காலம்என்றார்.  
இடம் தனக்குத் துணையாவார் உடனாயஇடம்.  
எண்ணுதல் தான் அது சொல்லுமாறும் அதற்கு அவர்சொல்லும் உத்தரமும் அதற்குப்பின் தான்சொல்லுவனவுமாக இவ்வாற்றான் மேன்மேல் தானே கற்பித்தல்.  
வடநூலார் இவ்விருவகையாருடன் ஓலைகொடுத்து நிற்பாரையும்கூட்டித் தூதரைத் தலை, இடை, கடை, என்று வகுத்துக் கூறினாராகலின், அவர் மதமும்தோன்றத் தலை என்றார்.  
தூதுஎன்பது அதிகாரத்தான் வந்தது.  
இவை ஐந்துபாட்டானும் தான் வகுத்துக்கூறுவானதுஇலக்கணம் கூறப்பட்டது.   

## பொருட்குறிப்பு 

**செய்யும்முறையாவது** -   
* அவர்நிலையும்   
* தன்அரசன் நிலையும்     
* தன்நிலையும் தூக்கி அவற்றிற்குஏற்பக் காணும்முறைமையும் சொல்லும்முறைமையும் முதலாயின.    

**செவ்வி** - தன்சொல்லை ஏற்றுக்கொள்ளும் மனநிகழ்ச்சி.    

அது காலவயத்ததாகலின் **காலம்**என்றார்.    

**இடம்** - தனக்குத் துணையாவார் உடனாயஇடம்.    

**எண்ணுதல்** - தான் அது சொல்லுமாறும் அதற்கு அவர்சொல்லும் உத்தரமும் அதற்குப்பின் தான்சொல்லுவனவுமாக இவ்வாற்றான் மேன்மேல் தானே கற்பித்தல்.    

வடநூலார் இவ்விருவகையாருடன் ஓலைகொடுத்து நிற்பாரையும்கூட்டித் தூதரைத் தலை, இடை, கடை, என்று வகுத்துக் கூறினாராகலின், அவர் மதமும்தோன்றத் **தலை** என்றார்.   

**தூது**என்பது அதிகாரத்தான் வந்தது.    

இவை ஐந்துபாட்டானும் (குறள் 0683 - 0687) தான் வகுத்துக்கூறுவானதுஇலக்கணம் கூறப்பட்டது.   

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**செவ்வி** - நம்காரியம் நிறைவேறும் சூழ்நிலை அறிந்து  
**உத்தரம்** - பதில்  

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


