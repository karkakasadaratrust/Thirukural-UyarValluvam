உ

## குறள் எண் 

**இனியவை கூறல் – குறள் - ௦௦௯௭ - 0097**  

## குறள் 

**நயன்ஈன்று நன்றி பயக்கும் பயன்ஈன்று  
பண்பின் தலைப்பிரியாச் சொல்.** 

## கொண்டு கூட்டும் முறை

**நயன் ஈன்று நன்றி பயக்கும், பயன் ஈன்று பண்பின் தலைப்பிரியாச் சொல்**  

## குறள் சாரம் 

இனிய சொல்லோடு, ஒருவற்குப் பொருளைக் கொடுப்பது, இம்மையில் நீதியையும், மறுமையில் அறத்தையும் கொடுக்கும்.

## பரிமேலழகர் உரை

**நயன் ஈன்று நன்றி பயக்கும்** -  
ஒருவனுக்கு இம்மைக்கு நீதியையும் உண்டாக்கி  
மறுமைக்கு அறத்தையும் பயக்கும்  

**பயன் ஈன்று பண்பின் தலைப்பிரியாச் சொல்** -  
பொருளால்  
பிறர்க்கு நன்மையைக் கொடுத்து  
இனிமைப் பண்பின் நீங்காத சொல். 

## பரிமேலழகர் உரைகுறிப்பு   

நீதி உலகத்தோடு பொருந்துதல். .  

பண்பு என்பது ஈண்டு அதிகாரத்தான் இனிமைமேல் நின்றது.    
தலைப்பிரிதல் - ஒரு சொல் நீர்மைத்து.  

## பொருட்குறிப்பு 

**நீதி** - உலகத்தோடு பொருந்துதல்.  

**தலைப்பிரிதல்** - ஒரு சொல் நீர்மைத்து.  

## இலக்கணக்குறிப்பு  

**பண்பு** என்பது ஈண்டு அதிகாரத்தான் இனிமைமேல் நின்றது.   

## உயர் வள்ளுவ வகுப்பு காணொளி

https://youtu.be/Fkn5aUPWyAU?t=7763

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

நீதி - உலகத்தோடு பொருந்துதல்  
தலைப்பிரிதல் - நீங்குதல்    
நீர்மைத்து - தன்மையுடையது 

## பொருட்குறிப்பு விளக்கம்.

ஒருவன் ஒரு பொருளைப் பிறர்க்குக் கொடுக்கும்போது, இனிமைப் பண்பு நீங்காத சொல்லோடு கொடுத்தல், அவனுக்கு அது இம்மையில் நீதியையும், மறுமையில் அறத்தையும் பயக்கும்.  
நீதி பயக்கும் என்பது, உலகத்தோடு அவன் பொருந்துவான் என்றார்,
'தலைப்பிரிதல்' (நீங்காத எனும் பொருள்படும்) ஒருசொல் தன்மையுடையது. 
குறளில் 'பண்பின்' என்று இருந்தாலும், அது அதிகாரத்தோடு பொருந்த இனிமைப் பண்பு என பரிமேலழகர் கூறினார்.  

## இலக்கணக்குறிப்பு விளக்கம்


## ஆங்கில கருத்தாக்கம் 


