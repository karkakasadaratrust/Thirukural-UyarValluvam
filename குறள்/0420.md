உ

## குறள் எண் 

**கேள்வி – குறள் - 0௪உ0 - 0420**  

## குறள் 

**செவியின் சுவையுணரா வாயுணர்வின் மாக்கள்  
அவியினும் வாழினும் என்.**

## கொண்டு கூட்டும் முறை

**செவியின் சுவை உணரா வாய் உணர்வின் மாக்கள், அவியினும் வாழினும் என்**

## குறள் சாரம் 

உலகில் பிறந்து உயிர் வாழும் மனிதர் என்றால், அவர்கள் செவியால் நுகரப்படும் சுவைகளான சொற்சுவையும் பொருட்சுவையும், சுவைக்கத்தெரிந்து இருக்கவேண்டும்.  

## பரிமேலழகர் உரை

**செவியின் சுவை உணரா வாய் உணர்வின் மாக்கள்** - செவியான் நுகரப்படுஞ்சுவைகளை உணராத வாய்உணர்வினையுடைய மாந்தர்,  

**அவியினும் வாழினும் என்** - சாவினும் வாழினும் உலகிற்கு வருவது என்னை!

## பரிமேலழகர் உரைகுறிப்பு   

செவியால் நுகரப்படும் சுவைகளாவன சொற்சுவையும் பொருட்சுவையும்.  
அவற்றுள் சொற்சுவை குணம், அலங்காரம் என இருவகைத்து.  
பொருட்சுவை காமம், நகை, கருணை, வீரம், உருத்திரம், அச்சம், இழிப்பு, வியப்பு, சாந்தம் என ஒன்பது வகைத்து.  
அவையெல்லாம் ஈண்டு உரைப்பின் பெருகும்.  
வாயுணர்வு என்பது இடைப்பதங்கள் தொக்குநின்ற மூன்றாம் வேற்றுமைத்தொகை.  
அது வாயான் நுகரப்படும் சுவைகளை உணரும் உணர்வு என விரியும்.  
அவை கைப்பு. கார்ப்பு, புளிப்பு, உவர்ப்பு, துவர்ப்பு, தித்திப்பு என ஆறாம்.   
செத்தால் இழப்பதும் வாழ்ந்தால் பெறுவதும் இன்மையின், இரண்டும் ஒக்கும் என்பதாம்.  
வாயுணர்வின் என்று பாடம் ஓதுவாரும் உளர்.  
இவை மூன்றுபாட்டானும் கேளாதவழிப்படும் குற்றம் கூறப்பட்டது.  

## பொருட்குறிப்பு 

**செவியால் நுகரப்படும் சுவைகளாவன**  
* சொற்சுவையும்   
* பொருட்சுவையும்.    

அவற்றுள்   
* சொற்சுவை   
குணம், அலங்காரம் என இருவகைத்து. 

* பொருட்சுவை  
காமம், நகை, கருணை, வீரம், உருத்திரம், அச்சம், இழிப்பு, வியப்பு, சாந்தம் என ஒன்பது வகைத்து.  
அவையெல்லாம் ஈண்டு உரைப்பின் பெருகும்.    

செத்தால் இழப்பதும் வாழ்ந்தால் பெறுவதும் இன்மையின், இரண்டும் ஒக்கும் என்பதாம்.  

வாயுணர்வின் என்று பாடம் ஓதுவாரும் உளர்.  

இவை மூன்றுபாட்டானும் கேளாதவழிப்படும் குற்றம் கூறப்பட்டது.  

## இலக்கணக்குறிப்பு  

**வாயுணர்வு** என்பது இடைப்பதங்கள் தொக்குநின்ற மூன்றாம் வேற்றுமைத்தொகை.  

அது வாயான் நுகரப்படும் சுவைகளை உணரும் உணர்வு என விரியும்.  

அவை கைப்பு. கார்ப்பு, புளிப்பு, உவர்ப்பு, துவர்ப்பு, தித்திப்பு என ஆறாம்.   

## உயர் வள்ளுவ வகுப்பு காணொளி

https://youtu.be/H6WZ-wRZ4es?t=3141

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

**மூன்றாம் வேற்றுமை உருபுகள்** - ஆல், ஆன், ஓடு, ஒடு, உடன்.              

**ஈண்டு வாயான் (வாய் + ஆன்) நுகரப்படும் உணர்வு என்பதன் 'ஆன்' என்ற மூன்றாம் வேற்றுமை உருபு தொக்கி வாய் உணர்வு என நின்றது.** 

## ஆங்கில கருத்தாக்கம் 


