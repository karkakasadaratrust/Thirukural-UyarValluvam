உ

## குறள் எண் 

**பிறனில் விழையாமை - குறள் - 0க௪௯ - 0149** 

## குறள் 

**நலக்குரியார் யாரெனின் நாமநீர் வைப்பின்  
பிறற்குரியாள் தோள்தோயா தார்.** 

## கொண்டு கூட்டும் முறை

**நாம நீர் வைப்பின் நலக்கு உரியார் யார் எனின், பிறர்க்கு உரியாள் தோள் தோயாதார்**  

## குறள் சாரம் 

**எல்லா நன்மைகளையும் அடைவதற்கு உரியவர்கள்**  
அச்சத்தைத் தரும் கடலால் சூழப்பட்ட இந்த உலகத்தில்,  
எல்லா நன்மைகளையும் அடைவதற்கு உரியவர்கள் யார் என்று கேட்டால்,  
மற்றவனுக்கு மனைவி என்ற உரிமை உடையவளின் தோள்களைச் சேராதவர்களே ஆவர்.  

## பரிமேலழகர் உரை

**நாம நீர் வைப்பின்** - அச்சம் தரும் கடலால் சூழப்பட்ட உலகத்து  

**நலக்கு உரியார் யார் எனின்** - எல்லாநன்மைகளும் எய்துதற்கு உரியார் யாவர்எனின்,  

**பிறர்க்கு உரியாள் தோள் தோயாதார்** - பிறனொருவனுக்கு உரிமைஆகியாளுடைய தோளைச் சேராதார்.  

## பரிமேலழகர் உரைகுறிப்பு   

அகலம், ஆழம், பொருளுடைமை முதலியவற்றான் அளவிடப்படாமையின், நாமநீர் என்றார்.  
நலத்திற்கு என்பது நலக்கு எனக் குறைந்து நின்றது.  
உரிச்சொல்ஈறு திரிந்து நின்றது.  
இருமையினும் நன்மை எய்துவர் என்பதாம்.  

## பொருட்க்குறிப்பு 

* அகலம்  
* ஆழம்  
* பொருளுடைமை முதலியவற்றான் அளவிடப்படாமையின், **நாமநீர்** என்றார்.  

இருமையினும் நன்மை எய்துவர் என்பதாம்.  

## இலக்கணக்குறிப்பு  

நலத்திற்குஎன்பது **நலக்கு** எனக் குறைந்து நின்றது.  
உரிச்சொல் **(நாம)** ஈறு திரிந்து நின்றது.  

## உயர் வள்ளுவ வகுப்பு காணொளி

https://youtu.be/q9BG1n8GpjY?t=2597

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

**இருமை** - இவ்உலக வாழ்க்கை, மேல் உலக வாழ்க்கை   

## இலக்கணக்குறிப்பு விளக்கம்


## ஆங்கில கருத்தாக்கம் 


