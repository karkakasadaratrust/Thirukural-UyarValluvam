உ

## குறள் எண் 

**தவம் - குறள் - 0உ௬௪ - 0264**  

## குறள் 

**ஒன்னார்த் தெறலும் உவந்தாரை ஆக்கலும்  
எண்ணின் தவத்தான் வரும்.**

## கொண்டு கூட்டும் முறை

**ஒன்னார்த் தெறலும், உவந்தாரை ஆக்கலும், எண்ணின் தவத்தான் வரும்**

## குறள் சாரம் 

**தவத்தின் ஆற்றல்**  
தம்முடைய தவ ஒழுக்கத்திற்குப் பகைவர்களாகி துன்பம் செய்தவர்களைக் கெடுத்தலும், அத்தவ ஒழுக்கம் கண்டு மகிழ்ந்தவர்களை உயர்த்துவதும் ஆகிய இவ்இரண்டையும் தவம் செய்பவர்கள் நினைத்தால்,  
அவர்களின் தவ வலிமையால் அக்கெடுத்தலும் உயர்த்தலும் உடனே ஏற்படும்.  

## பரிமேலழகர் உரை

**ஒன்னார்த் தெறலும்** - தம் அறத்திற்குப் பகையாய் அழிவு செய்தாரைக் கெடுத்தலும்,   

**உவந்தாரை ஆக்கலும்** - அதனை உவந்தாரை உயர்த்தலும்ஆகிய இவ்விரண்டையும்   

**எண்ணின் தவத்தான் வரும்** -  தவம் செய்வார் நினைப்பராயின், அவர் தவ வலியான் அவை அவர்க்கு உளவாம். 

## பரிமேலழகர் உரைகுறிப்பு   

முற்றத்துறந்தார்க்கு ஒன்னாரும் உவந்தாரும் உண்மை கூடாமையின், தவத்திற்கு ஏற்றி உரைக்கப்பட்டது.   
எண்ணின் என்றதனால், அவர்க்கு அவை எண்ணாமை இயல்பு என்பது பெற்றாம்.   
ஒன்னார் பெரியராயினும், உவந்தார் சிறியராயினும், கேடும் ஆக்கமும் நினைந்த துணையானே வந்து நிற்குமெனத் தவம் செய்வார் மேலிட்டுத் தவத்தினது ஆற்றல் கூறியவாறு.     

## பொருட்க்குறிப்பு 
 
**எண்ணின்** என்றதனால், அவர்க்கு அவை எண்ணாமை இயல்பு என்பது பெற்றாம்.    

* ஒன்னார் பெரியராயினும்,   
* உவந்தார் சிறியராயினும்,   
கேடும் ஆக்கமும் நினைந்த துணையானே வந்து நிற்குமெனத் தவம் செய்வார் மேலிட்டுத் தவத்தினது ஆற்றல் கூறியவாறு.   
## இலக்கணக்குறிப்பு  

முற்றத்துறந்தார்க்கு **ஒன்னாரும் உவந்தாரும்** உண்மை கூடாமையின்,  
தவத்திற்கு ஏற்றி உரைக்கப்பட்டது.    

## உயர் வள்ளுவ வகுப்பு காணொளி

https://youtu.be/39_hWl2IwTc?t=800

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

திரிசங்கு கதை  
https://youtu.be/39_hWl2IwTc?t=1680

## தொன்மையான சொற்கள்


## பொருட்க்குறிப்பு விளக்கம்

**எண்ணின்** என்று கூறி உள்ளதால் கெட வேண்டும் என்றும் உயர வேண்டும் என்றும் நினைக்காமல் இருப்பதே அவர்கள் இயல்பு என்பது பெறப்படுகிறது.  

## இலக்கணக்குறிப்பு விளக்கம்

துறவி தனக்கு உவந்தார் வாழவேண்டும் என்றோ, ஒன்னார் அழியவேண்டும் என்றோ ஒருகாலும் நினைக்க மாட்டான்.  ஆக்கலும் தெறலும் தவம் செய்பவர் மூலம் நிகழ்வதால், தவத்திற்கு ஏற்றி உரைக்கப்பட்டது. 

## ஆங்கில கருத்தாக்கம் 


