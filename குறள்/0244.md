உ

## குறள் எண் 

**அருளுடைமை - குறள் - ௦௨௪௪- 0244**  

## குறள் 

**மன்னுயிர் ஓம்பி அருளாள்வாற்கு இல்லென்ப  
தன்னுயிர் அஞ்சும் வினை.**

## கொண்டு கூட்டும் முறை

**மன் உயிர் ஓம்பி அருள் ஆள்வாற்கு, தன் உயிர் அஞ்சும் வினை இல் என்ப**

## குறள் சாரம் 

**அருளினது நன்மை**  
எல்லாஉயிர்களையும் பாதுகாத்து, அருள்செய்பவர்க்கு, அடுத்துவரும் பிறவியில்  
தன்னுடைய உயிர் வேதனைப்படும் செயல் தோன்றாது.  

## பரிமேலழகர் உரை

**மன் உயிர் ஓம்பி அருள் ஆள்வாற்கு** -  
நிலைபேறுடைய உயிர்களைப் பேணி  
அவற்றின்கண் அருளுடையன் ஆவானுக்கு,  

**தன் உயிர் அஞ்சும் வினை இல் என்ப** -  
தன்உயிர் அஞ்சுதற்குஏதுவாகிய தீவினைகள் உளவாகாஎன்று  
சொல்லுவர் அறிந்தோர். 

## பரிமேலழகர் உரைகுறிப்பு   

உயிர்கள் எல்லாம் நித்தமாகலின், மன்னுயிர் என்றார்.  
அஞ்சுதல் துன்பம் நோக்கி அஞ்சுதல்.  
அன்னஅறத்தினோன் கொலை முதலிய பாவங்கள் செய்யான் எனவே, மறுமைக்கண் நரகம் புகாமைக்கு ஏது கூறியவாறாயிற்று.  

## பொருட்க்குறிப்பு 

உயிர்கள் எல்லாம் நித்தமாகலின், **மன் உயிர்** என்றார்.  

**அஞ்சுதல்**- துன்பம் நோக்கி அஞ்சுதல்.  

அன்னஅறத்தினோன் கொலை முதலிய பாவங்கள் செய்யான் எனவே,  
மறுமைக்கண் நரகம் புகாமைக்கு ஏது கூறியவாறாயிற்று.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/tmY9ZAM60s0?t=7223

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**நிலைபேறு** - அசையாமை, உறுதி, நிச்சயம், உண்மை   
**இல்** - இல்லை   
**மன்** - நிலைத்த   
**மன் உயிர்** - நிலைத்த உயிர்  ( உயிர் எப்போதும் நிலையானது, உடல் தான் அழிவது )  
**உளவாகா** - உண்டாகாது   
**மறுமைக்கண்** - அடுத்து வரும் பிறவிகள்  
**புகாமை** - சென்று சேராமை 

## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 



