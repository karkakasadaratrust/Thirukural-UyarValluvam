உ

## குறள் எண் 

செங்கோன்மை  – குறள் – ௦௫௫௦ - 0550  

## குறள் 

**கொலையிற் கொடியாரை வேந்தொறுத்தல் பைங்கூழ்  
களைகட் டதனோடு நேர்.**  

## கொண்டு கூட்டும் முறை

**வேந்து கொடியாரைக் கொலையின் ஒறுத்தல், பைங்கூழ் களை கட்டதனொடு நேர்**

## குறள் சாரம் 

செங்கோல் செலுத்தும் அரசன் குற்றவாளிகளிடம்   
துன்பம் செய்தல், சொத்துக்களைக் கைப்பற்றுதல், மரண தண்டனை கொடுத்தல் என்ற மூவகை தண்டனையையும் விட்டுவிடக்கூடாது.  

அரசன் (அ) நிர்வாகி கொடியவர்களை மரண தண்டனையால் தண்டித்து நல்லவர்களை பாதுகாத்தல்,  
உழவன் வயலில் களை எடுத்துப் பயிரைக் காப்பதற்கு சமம்.  

## பரிமேலழகர் உரை

**வேந்து கொடியாரைக் கொலையின் ஒறுத்தல்** - அரசன் கொடியவர்களைக் கொலையான்ஒறுத்துச் தக்கோரைக் காத்தல்,  

**பைங்கூழ் களை கட்டதனொடு நேர்** - உழவன் களையைக் களைந்து பைங்கூழைக் காத்ததனோடு ஒக்கும். 

## பரிமேலழகர் உரைகுறிப்பு   

கொடியவர் என்றது தீக்கொளுவுவார், நஞ்சிடுவார், கருவியிற்கொல்வார்,கள்வர், ஆறலைப்பார், சூறை கொள்வார், பிறன்இல் விழைவார் என்றிவர் முதலாயினாரை.  
இவரை வடநூலார் ஆததாயிகள் என்ப.  
இப்பெற்றியாரைக் கண்ணோடிக் கொல்லாவழிப் புற்களைக்கு அஞ்சாநின்ற பைங்கூழ்போன்று நலிவுபல எய்தி உலகு இடர்ப்படுதலின், கோறலும் அரசற்குச் சாதிதருமம் என்பதாயிற்று.  
இவை இரண்டு பாட்டானும் செங்கோல்செலுத்தும் வெண்குடை வேந்தற்குத் தீயார்மாட்டு மூவகைஒறுப்பும் ஒழியற்பாலஅல்ல என்பது கூறப்பட்டது.    

## பொருட்குறிப்பு 

**கொடியவர்** என்றது -   
* தீக்கொளுவுவார்,  
* நஞ்சிடுவார்,  
* கருவியிற்கொல்வார்,  
* கள்வர்,  
* ஆறலைப்பார்,  
* சூறை கொள்வார்,  
* பிறன்இல் விழைவார் என்றிவர் முதலாயினாரை.  
இவரை வடநூலார் ஆததாயிகள் என்ப.    

இப்பெற்றியாரைக் கண்ணோடிக் கொல்லாவழிப் புற்களைக்கு அஞ்சாநின்ற பைங்கூழ்போன்று நலிவுபல எய்தி உலகு இடர்ப்படுதலின், கோறலும் அரசற்குச் சாதிதருமம் என்பதாயிற்று.  

இவை இரண்டு பாட்டானும் ( குறள் 0549 - 0550)  
செங்கோல்செலுத்தும் வெண்குடை வேந்தற்குத் தீயார்மாட்டு மூவகைஒறுப்பும் ஒழியற்பாலஅல்ல என்பது கூறப்பட்டது.     

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**அஞ்சாநின்ற** - அஞ்சி நின்ற   
**கோறல்** - கொல்லுதல் - மரண தண்டனை 
**தீக்கொளுவுவார்** -  வீடு, வண்டி போன்றவற்றுக்கு தீ வைப்பவர்கள்   
**நஞ்சிடுவார்** - பிறர்க்கு விஷம் கொடுப்பவர்கள்,  
**கருவியிற்கொல்வார்** - ஆயுதத்தால் கொலை செய்பவர்,  
**கள்வர்** - திருடர்,  
**ஆறலைப்பார்** - வழிப்பறி செய்பவர்கள்,  
**சூறை கொள்வார்** - கொள்ளைக்காரர்கள்,  
**பிறன்இல் விழைவார்** - அடுத்தவன் மனைவி மீது ஆசைப்படுபவர்கள்.    
**இப்பெற்றியாரை** - இத்தகையவர்களை   

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


