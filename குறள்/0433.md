உ

## குறள் எண் 

**குற்றங்கடிதல் – குறள் - ௦௪௩௩ - 0433**  

## குறள் 

**தினைத்துணையாம் குற்றம் வரினும் பனைத்துணையாக்  
கொள்வர் பழிநாணு வார்.**

## கொண்டு கூட்டும் முறை

**பழி நாணுவார், தினைத்துணையாம் குற்றம் வரினும் பனைத்துணையாக் கொள்வர்**

## குறள் சாரம் 

**பழியை அஞ்சுவார் குணம்.**  
தம்கண் தினையின் அளவாம் குற்றம் வந்ததாயினும் அதனை அவ்வளவாகஅன்றிப் பனையின் அளவாகக் கொள்வர்.  

## பரிமேலழகர் உரை

**பழி நாணுவார்** - பழியை அஞ்சுவார்,  

**தினைத்துணையாம் குற்றம் வரினும் பனைத்துணையாக் கொள்வர்** -  
தம்கண் தினையின் அளவாம் குற்றம் வந்ததாயினும் அதனை அவ்வளவாகஅன்றிப் பனையின் அளவாகக் கொள்வர்.   

## பரிமேலழகர் உரைகுறிப்பு   

குற்றம் சாதிப்பெயர்.  
தமக்கு ஏலாமையின் சிறிது என்று பொறார் பெரிதாகக் கொண்டு வருந்திப் பின் அது வாராமல் காப்பர் என்பதாம்.  

## பொருட்குறிப்பு 

தமக்கு ஏலாமையின் சிறிது என்று பொறார் பெரிதாகக் கொண்டு வருந்திப் பின் அது வாராமல் காப்பர் என்பதாம்.  

## இலக்கணக்குறிப்பு  

**குற்றம்** சாதிப்பெயர்    

## உயர் வள்ளுவ வகுப்பு காணொளி

https://youtu.be/61z3OwW6xQQ?t=648

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

 மனுநீதி சோழன் மகன் செய்த குற்றம்.  
 சிலப்பதிகாரம் - பாண்டிய மன்னன் நீதி தவறியதால் உடனே உயிர் துறந்த சம்பவம்   
 https://youtu.be/61z3OwW6xQQ?t=885 

## தொன்மையான சொற்கள்

**ஏலாமை** - பொருந்தாமை

## பொருட்குறிப்பு விளக்கம்


## இலக்கணக்குறிப்பு விளக்கம்

சாதி - ஓரினத்துப் பலபொருள்களுக்குப் பொதுவாயதோர் தன்மை.  **சாதி ஒருமை** - பல விடயங்களுக்குப் பொருந்துகிற பெயரை ஒருமையிலே உரைப்பது. சான்று - 1. மாடு புல் தின்னும். 2. மாம்பழம் இனிக்கும். 

**ஈண்டு குற்றங்கள் பலவாக இருந்தாலும் அவை ஒரே பிரிவின் கீழ் வருவதால் சாதி ஒருமை இலக்கணத்தைக் கொண்டு குற்றம் எனப்பட்டது.**  

## ஆங்கில கருத்தாக்கம் 


