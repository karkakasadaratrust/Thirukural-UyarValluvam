உ

## குறள் எண் 

**கூடாவொழுக்கம் - குறள் - 0உஎஎ - 0277**  

## குறள் 

**புறங்குன்றி கண்டனைய ரேனும் அகங்குன்றி  
மூக்கிற் கரியார் உடைத்து.**

## கொண்டு கூட்டும் முறை

**குன்றிப்புறம் கண்டு அனையரேனும், குன்றி மூக்கின் அகம் கரியார் உடைத்து**

## குறள் சாரம் 

**இவ்உலகம் தவத்தை வேடமாகஉள்ளவர்கள் உடையது**  
குன்றிமணியின் வெளிபக்கத்தைப் போன்று வேடத்தால் செம்மை உடையவராக இருந்தாலும்,    
அக்குன்றி மணியின் மூக்குப்போல மனம் இருண்டு இருப்பவரை உடையதாக உள்ளது இவ்உலகம்.  

## பரிமேலழகர் உரை

**குன்றிப்புறம் கண்டு அனையரேனும்** - குன்றியின் புறம்போல வேடத்தாற் செம்மையுடையராயினும்,

**குன்றி மூக்கின் அகம் கரியார் உடைத்து** - அதன் மூக்குப்போல மனம் இருண்டு இருப்பாரை உடைத்து உலகம்   

## பரிமேலழகர் உரைகுறிப்பு   

குன்றி ஆகுபெயர்.   
செம்மை கருமை என்பன பொருளின்கண் நிறத்தை விட்டுச் செப்பத்தினும் அறியாமையினும் சென்றன ஆயினும், பண்பால் ஒத்தலின், இவை பண்பு உவமை.   
'கூழின் மலிமனம் போன்றிரு ளாநின்ற கோகிலமே' என்பதும் அது.  

## பொருட்க்குறிப்பு 


## இலக்கணக்குறிப்பு  

**குன்றி** ஆகுபெயர்.   
**செம்மை கருமை** என்பன பொருளின்கண் நிறத்தை விட்டுச் **செப்பத்தினும் அறியாமையினும்** சென்றனஆயினும்,  
பண்பால் ஒத்தலின், இவை பண்பு உவமை.   

_**கூழின் மலிமனம் போன்றிரு ளாநின்ற கோகிலமே (திருக்கோவை 322)**_ என்பதும் அது.   

## உயர் வள்ளுவ வகுப்பு காணொளி

https://youtu.be/TD79WBZOppc?t=3598

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

>**மாணிக்கவாசக சுவாமிகள்-திருக்கோவையார்(எட்டாம் திருமுறை) -   
>வேந்தற் குற்றுளிப் பிரிவு 322**  

>**யாழின் மொழிமங்கை பங்கன்சிற்  
>றம்பலம் ஆதரியாக்  
>கூழின் மலிமனம் போன்றிரு  
>ளாநின்ற கோகிலமே.**  

>http://tamilvu.org/node/154572?linkid=107865

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது ஆகுபெயர் எனப்படும்.     
**ஈண்டு குன்றி என்பது குன்றிமணியைக் குறிக்கின்றது.**     

**உவமை** : பண்பு, தொழில், பயன், உரு என்ற நான்கன் காரணமாக ஒரு பொருளை அதன் தன்மை கொண்ட மற்றொரு பொருளோடு ஒப்பிட்டுக் கூறுவது உவமை.  

ஈண்டு குன்றிமணியிலுள்ள பெரும்பான்மைப் பகுதியாகிய செம்மை நிறம் போல கூடாஒழுக்கம் கொண்டவர் வேடத்தினால் செம்மை உடையில் இருப்பர் என்பதாலும்; குன்றியின் மூக்கின் கருமை நிறம் போல பொய்த் துறவியின் மனதில் உள்ள தீய பண்பினைக் குறிப்பதனாலும் பண்பு உவமை விளங்குகின்றது. 

## ஆங்கில கருத்தாக்கம் 


