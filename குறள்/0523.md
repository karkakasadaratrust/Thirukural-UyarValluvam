உ

## குறள் எண் 

சுற்றந்தழால் – குறள் - 0523  

## குறள் 

**அளவளா வில்லாதான் வாழ்க்கை குளவளாக்  
கோடுஇன்றி நீர்நிறைந் தற்று.**

## கொண்டு கூட்டும் முறை

**அளவளாவு இல்லாதான் வாழ்க்கை, குள வளாக் கோடு இன்றி நீர் நிறைந்தற்று** 

## குறள் சாரம் 

கரை இல்லாத குளத்தின் நீர் தடை இல்லாமல் வெளியேறுவதைப் போன்று  
அன்போடு நலன் விசாரிக்காதவனின் செல்வமும் பாதுகாக்க ஆள் இன்றி அவனை விட்டு நீங்கி விடும்.  

## பரிமேலழகர் உரை

**அளவளாவு இல்லாதான் வாழ்க்கை** - அச்சுற்றத்தோடு நெஞ்சுகலத்தல் இல்லாதாவன் வாழ்க்கை,  

**குள வளாக் கோடு இன்றி நீர் நிறைந்தற்று** -குளப்பரப்புக் கரையின்றி நீர் நிறைந்தாற்போலும்.  


## பரிமேலழகர் உரைகுறிப்பு   

சுற்றத்தோடுஎன்பது அதிகாரத்தான் வந்தது.  
நெஞ்சுகலப்புத் தன்னளவும் அதனளவும் உசாவுதலான் வருவதாகலின், அளவளாவென்பது ஆகுபெயர்.  
வாழ்க்கையென்றதூஉம் அதற்கேதுவாய செல்வங்களை.  
நிறைதலென்னும் இடத்துநிகழ் பொருளின்தொழில் இடத்தின்மேல்நின்றது.  
சுற்றமில்லாதான் செல்வங்கள் தாங்குவார் இன்மையின் புறத்துப் போமென்பதாம்.    

## பொருட்குறிப்பு 

**சுற்றத்தோடு**என்பது அதிகாரத்தான் வந்தது.  
   
சுற்றமில்லாதான் செல்வங்கள் தாங்குவார் இன்மையின் புறத்துப் போமென்பதாம்.    

## இலக்கணக்குறிப்பு  

நெஞ்சுகலப்புத் தன்னளவும் அதனளவும் உசாவுதலான் வருவதாகலின்,  
**அளவளாவென்பது** ஆகுபெயர்.    

**வாழ்க்கையென்றதூஉம்** அதற்கேதுவாய செல்வங்களை. (ஆகுபெயர்)

**நிறைதலென்னும்** இடத்துநிகழ் பொருளின்தொழில் இடத்தின்மேல்நின்றது.

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கோடு** - கரை   
**உசாவுதலான்** -  விசாரித்தல்  
**அளவளா**- அளவு அளாவுதல் - நலத்தை விசாரித்தல்.  

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


