உ

## குறள் எண் 

**பெரியாரைத் துணைக்கோடல் – குறள் - ௦௪௪௭ - 0447**  

## குறள் 

**இடிக்கும் துணையாரை ஆள்வாரை யாரே  
கெடுக்கும் தகைமை யவர்.**  

## கொண்டு கூட்டும் முறை

**இடிக்கும் துணையாரை ஆள்வாரை, கெடுக்கும் தகைமையவர் யார்**  

## குறள் சாரம் 

பெரியாரை துணையாகக் கொள்வதால் பெறும் பயன்.  

## பரிமேலழகர் உரை

**இடிக்கும் துணையாரை ஆள்வாரை** - தீயனகண்டால் நெருங்கிச் சொல்லும் துணையாந்தன்மையை உடையாரை இவர் நமக்குச் சிறந்தார்என்று ஆளும் அரசரை,  

**கெடுக்கும் தகைமையவர் யார்** - கெடுக்கும் பெருமையுடைய பகைவர் உலகத்தியாவர்!  

## பரிமேலழகர் உரைகுறிப்பு   

தீயன பாவங்களும் நீதியல்லனவும்.  
துணையாந்தன்மையாவது தமக்கு அவையின்மையும், அரசன்கண் அன்புடைமையுமாம்.  
அத்தன்மைஉடையார் நெறியின் நீங்கவிடாமையின், அவரை ஆளும்அரசர் ஒருவரானும் கெடுக்கப்படார் என்பதாம்.  
நெருங்கிச்சொல்லும் அளவினோரை என்று உரைப்பாரும்உளர்.  
இவை இரண்டுபாட்டானும் அதன் பயன் கூறப்பட்டது.   

## பொருட்குறிப்பு 

**தீயன** - பாவங்களும் நீதியல்லனவும்.  

**துணையாந்தன்மையாவது** - தமக்கு அவையின்மையும், அரசன்கண் அன்புடைமையுமாம்.  

அத்தன்மைஉடையார் நெறியின் நீங்கவிடாமையின், அவரை ஆளும்அரசர் ஒருவரானும் கெடுக்கப்படார் என்பதாம்.  

நெருங்கிச்சொல்லும் அளவினோரை என்று உரைப்பாரும்உளர்.  

இவை இரண்டுபாட்டானும் { குறள் 0446 & 0447 } அதன் பயன் கூறப்பட்டது.     

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/-AwldtoI1sg?t=2792

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**நெருங்குதல்** - உறுதிப்படுதல், சமீபத்தல்   
**நெருக்கம்** - இடைஞ்சல், இடைவிடாமை, சமீபம்  
**நெருக்குதல்** - ஒடுக்குதல், நெருங்கச் செய்தல், பலவந்தம் பண்ணுதல்  

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


