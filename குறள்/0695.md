உ

## குறள் எண் 

**மன்னரைச் சேர்ந்தொழுகல் - குறள் - ௦௬௯௫ - 0695**  

## குறள் 

**எப்பொருளும் ஓரார் தொடரார்மற்று அப்பொருளை  
விட்டக்கால் கேட்க மறை.**  

## கொண்டு கூட்டும் முறை

**மறை எப்பொருளும் ஓரார் தொடரார் அப்பொருளை விட்டக்கால் கேட்க**  

## குறள் சாரம் 

**கேட்கவேண்டிய முறை**  
அரசன் பிறரிடம் இரகசியம் பேசும்போது, அது எந்தப்பொருள் பற்றியதாக இருந்தாலும் காது கொடுத்துக் கேட்கக்கூடாது.  
அரசனை விரைந்து வற்புறுத்திக் கேட்கவும்கூடாது.   
அவ்இரகசியப் பொருளை அரசனே அடக்கமுடியாமல் சொன்னால் அப்போது கேட்கவேண்டும்.  

## பரிமேலழகர் உரை

**மறை** - அரசனுக்குப் பிறரோடு மறை நிகழ்வுழி  

**எப்பொருளும் ஓரார்** - யாதொருபொருளையும் செவிகொடுத்துக் கொள்ளாது  

**தொடரார்** - அவனை முடுகி வினவுவதும் செய்யாது  

**அப்பொருளை விட்டக்கால் கேட்க** - அம்மறைப்பொருளை அவன்தானே அடக்காது சொல்லியக்கால் கேட்க. 

## பரிமேலழகர் உரைகுறிப்பு   

ஓர்தற்குஏற்கும் பொருளாயினும் என்பார், எப்பொருளும்என்றார்.   
மற்று வினைமாற்றின்கண் வந்தது.    

## பொருட்குறிப்பு 

ஓர்தற்குஏற்கும் பொருளாயினும் என்பார், **எப்பொருளும்**என்றார்.   

## இலக்கணக்குறிப்பு  

**மற்று** வினைமாற்றின்கண் வந்தது.    

## உயர் வள்ளுவ வகுப்பு காணொளி

https://youtu.be/S6LNuzMcV5Y?t=3108 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

**வினைமாற்று** :- கூறிய வினையியிலிருந்து வேறு பொருள் கொள்ளல். இரு வேறு விதமான விடயங்கள் அடுக்கப்படும்பொழுது, இரண்டும் வெவ்வேறு என்பதை உணர்த்துவதற்காக மற்று என்னும் இடைச்சொல் வினைமாற்றாக வரும்.     
**ஈண்டு ஓரார் தொடரார் என்பது 'கேட்காதே' என்ற அறிவுரை கூறி, பிறகு அதனினும் மாறுபட்ட, அரசன் தானே அடக்காமல் கூறினால் 'கேட்க' என்றும் கூறுவதால், செயல் மாற்றுவதற்காக மற்று என்ற சொல் வந்தது.**

## ஆங்கில கருத்தாக்கம் 


