உ

## குறள் எண் 

**பொச்சாவாமை  – குறள் - ௦௫௩௮ - 0538**  

## குறள் 

**புகழ்ந்தவை போற்றிச் செயல்வேண்டும் செய்யா  
திகழ்ந்தார்க் கெழுமையும் இல்.**

## கொண்டு கூட்டும் முறை

**புகழ்ந்தவை போற்றிச் செயல்வேண்டும், செய்யாது இகழ்ந்தார்க்கு எழுமையும் இல்**

## குறள் சாரம் 

மறவாமல் செய்து முடிக்க வேண்டிய செயல்கள்.  
அவ்வாறு செய்யாது மறந்தவர்களுக்கு ஏழு பிறப்பிலும் நன்மை இல்லை.  

## பரிமேலழகர் உரை

**புகழ்ந்தவை போற்றிச் செயல்வேண்டும்** - நீதிநூலுடையார் இவை அரசர்க்குரியன என்று உயர்த்துக்கூறிய செயல்களைக் கடைப்பிடித்துச் செய்க,  

**செய்யாது இகழ்ந்தார்க்கு எழுமையும் இல்** - அங்ஙனம்செய்யாது மறந்தவர்க்கு எழுமையினும் நன்மை இல்லை ஆகலான். 

## பரிமேலழகர் உரைகுறிப்பு   

அச்செயல்களாவன மூவகை ஆற்றலும், நால்வகை உபாயமும், ஐவகைத் தொழிலும், அறுவகைக் குணமும் முதலாய செயல்கள்.  
சாதிதருமமாகிய இவற்றின் வழீஇயோர்க்கும் உள்ளது நிரயத்துன்பமேயாகலின், எழுமையும்இல் என்றார்.  
எழுமை ஆகுபெயர்.  
இதனான் பொச்சாவாது செய்ய வேண்டுவன கூறப்பட்டன.    

## பொருட்குறிப்பு 

**அச்செயல்களாவன** -  
* மூவகை ஆற்றலும்,  
* நால்வகை உபாயமும்,  
* ஐவகைத் தொழிலும்,  
* அறுவகைக் குணமும் முதலாய செயல்கள்.  

சாதிதருமமாகிய இவற்றின் வழீஇயோர்க்கும் உள்ளது நிரயத்துன்பமேயாகலின், **எழுமையும்இல்** என்றார்.  

இதனான் பொச்சாவாது செய்யவேண்டுவன கூறப்பட்டன.    

## இலக்கணக்குறிப்பு  

**எழுமை** ஆகுபெயர்.  

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**மூவகைஆற்றல்** - அறிவு - ஆண்மை - பெருமை  
**நால்வகை உபாயம்** - சாம - தான - பேத - தண்டம்   
**ஐவகைத்தொழில்** - ஓதல், வேட்டல், ஈதல், காத்தல், தண்டம்  
**அறுவகைக்குணம்** -  
  * நட்பாக்கல் 
  * (முரண்பாடானவர்களை) பகையாக்கல் 
  * பகைமேற் சேரல் (பகைவன்மேல் போர் செய்தல்)
  * இருத்தல் (பொறுமையாகக் காத்திருத்தல்) 
  * பிரித்தல் (எதிரியிடமிருப்பவனைப் பிரித்தல்) 
  * கூட்டல் (தன்னிடமிருப்பவன் பிரிந்து போகாமல் கூட்டல்). 

அரச நீதிநூல்களில், நிர்வாகத் தலைவனுக்குரிய உயர்ந்த செயல்களைப் போற்றிச் செய்யாத தலைவனுக்கு ஏழ்பிறப்பிலும் நன்மை இல்லை.  

## இலக்கணக்குறிப்பு விளக்கம்

எழுமை ஆகுபெயர்.  
எழுமை என்பது **ஏழ்வகைப் பிறப்பைக்** குறித்து நிற்பதால் ஆகுபெயர்.  

## ஆங்கில கருத்தாக்கம் 


