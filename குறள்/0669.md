உ

## குறள் எண் 

**வினைத்திட்பம் – குறள் – ௦௬௬௯ - 0669**  

## குறள் 

**துன்பம் உறவரினும் செய்க துணிவாற்றி  
இன்பம் பயக்கும் வினை.**  

## கொண்டு கூட்டும் முறை

**துன்பம் உற வரினும் இன்பம் பயக்கும் வினை, துணிவு ஆற்றிச் செய்க** 

## குறள் சாரம் 

**துன்பம் வந்தாலும் உறுதியோடு செய்க**  
எடுக்கும் முயற்சியால் முதலில் துன்பம் அதிகமாக வரும் என்றாலும், அத்துன்பத்தைக் கருத்தில் கொள்ளாமல், முடிவில் இன்பம் தரும் காரியத்தை உறுதியாக செய்யவேண்டும்.  

## பரிமேலழகர் உரை

**துன்பம் உற வரினும்** - முதற்கண் மெய்ம்முயற்சியால் தமக்குத் துன்பம் மிக வருமாயினும்  

**இன்பம் பயக்கும் வினை, துணிவு ஆற்றிச் செய்க** - அது நோக்கித் தளராது முடிவின்கண் இன்பம் பயக்கும் வினையைத் திட்பமுடையராய்ச் செய்க. 

## பரிமேலழகர் உரைகுறிப்பு   

துணிவு கலங்காமை.  
அஃதுடையார்க்குஅல்லது கணிகமாய முயற்சித்துன்பம் நோக்காது நிலையுதலுடைய பரிணாமஇன்பத்தை நோக்கிச் செய்தல் கூடாமையின், துணிவாற்றிச்செய்க என்றார்.  
இவை இரண்டுபாட்டானும் அவர் வினைசெய்யுமாறு கூறப்பட்டது.    

## பொருட்குறிப்பு 

**துணிவு** - கலங்காமை.  

அஃதுடையார்க்குஅல்லது கணிகமாய முயற்சித்துன்பம் நோக்காது நிலையுதலுடைய பரிணாமஇன்பத்தை நோக்கிச் செய்தல் கூடாமையின், **துணிவாற்றிச்செய்க** என்றார்.  

இவை இரண்டுபாட்டானும் (குறள் 0668 - 0669) அவர் வினைசெய்யுமாறு கூறப்பட்டது.     

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/ojLNK9IVap4?t=2350 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 



