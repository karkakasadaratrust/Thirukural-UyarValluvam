உ

## குறள் எண் 

**அடக்கமுடைமை - குறள் - ௦௧௨௭ - 0127**  

## குறள் 

**யாகாவா ராயினும் நாகாக்க காவாக்கால்  
சோகாப்பர் சொல்லிழுக்குப் பட்டு.** 

## கொண்டு கூட்டும் முறை

**யா காவாராயினும் நா காக்க, காவாக்கால் சொல்இழுக்குப்பட்டுச் சோகாப்பர்** 

## குறள் சாரம் 

**காக்க வேண்டிய அடிப்படைஉறுப்பு**  
ஒருவர் தம்மால் காக்கப்பட வேண்டிய அனைத்தையும் காக்காவிட்டாலும் நாக்கு என்ற ஒன்றை மட்டுமாவது காக்கவேண்டும்.  
நாக்கைக் காக்கவில்லை என்றால் சொற்குற்றத்தில் அகப்பட்டுத் தாமே துன்பம் அடைவார்கள்.

## பரிமேலழகர் உரை

**யா காவாராயினும் நா காக்க** -  
தம்மால் காக்கப்படுவன எல்லாவற்றையும் காக்க மாட்டாராயினும்  
நாவொன்றனையும் காக்க,  

**காவாக்கால் சொல்இழுக்குப்பட்டுச் சோகாப்பர்** -  
அதனைக் காவாராயிற்  
சொற்குற்றத்தின்கண் பட்டுத் தாமே துன்புறுவர்.  

## பரிமேலழகர் உரைகுறிப்பு   

யா என்பது அஃறிணைப் பன்மை வினாப்பெயர்.  
அஃது ஈண்டு எஞ்சாமை உணரநின்றது.  
முற்றும்மை விகாரத்தால்தொக்கது.  
சொற்குற்றம் - சொல்லின்கண் தோன்றும் குற்றம்.  
அல்லாப்பர் செம்மாப்பர் என்பனபோலச் சோகாப்பர் என்பது ஒருசொல்.  

## பொருட்க்குறிப்பு 

**சொற்குற்றம்** - சொல்லின்கண் தோன்றும் குற்றம்.  

அல்லாப்பர் செம்மாப்பர் என்பனபோலச் **சோகாப்பர்** என்பது ஒருசொல்.
 
## இலக்கணக்குறிப்பு  

**யா** என்பது அஃறிணைப் பன்மை வினாப்பெயர்.
அஃது ஈண்டு எஞ்சாமை உணரநின்றது.  

முற்றும்மை விகாரத்தால்தொக்கது.  

## உயர் வள்ளுவ வகுப்பு காணொளி

https://youtu.be/iPX8dqfDMj4?t=6692

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


