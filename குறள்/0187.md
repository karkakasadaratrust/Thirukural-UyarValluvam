உ

## குறள் எண் 

**புறங்கூறாமை - குறள் - 0கஅஎ - 0187**  

## குறள் 

**பகச்சொல்லிக் கேளிர்ப் பிரிப்பர் நகச்சொல்லி  
நட்பாடல் தேற்றா தவர்.** 

## கொண்டு கூட்டும் முறை

**பகச் சொல்லிக் கேளிர்ப் பிரிப்பர், நகச் சொல்லி நட்பாடல் தேற்றாதவர்**  

## குறள் சாரம் 

**நட்பு செய்வதை அறியாதவர்கள்**  
தன்னைவிட்டு நீங்கும்படி புறம்சொல்லித் தம்சுற்றத்தாரையும் பிரிந்து போகும்படி செய்பவர்கள்,  
சேர்ந்து மகிழும்படி இனிமையான சொற்களைப்பேசி அயலவரோடு நட்புசெய்வதை அறியாதவர்கள்.  

## பரிமேலழகர் உரை

**பகச் சொல்லிக் கேளிர்ப் பிரிப்பர்** - தம்மை விட்டுநீங்கும் ஆற்றால் புறங்கூறித் தம்கேளிரையும் பிரியப்பண்ணுவர்  

**நகச் சொல்லி நட்பாடல் தேற்றாதவர்** - கூடி மகிழுமாறு இனியசொற்களைச் சொல்லி அயலாரோடு நட்பாடலை அறியாதார். 

## பரிமேலழகர் உரைகுறிப்பு   

சிறப்பும்மை விகாரத்தால் தொக்கது.  
கேளிரையும் பிரிப்பர் என்ற கருத்தான், அயலாரோடும் என்பது வருவித்துரைக்கப்பட்டது.  
அறிதல் தமக்கு உறுதி என்று அறிதல்.  
"கடியுமிடந் தேற்றான் சோர்ந்தனன் கை" (கலித்தொகை. மருதம்.92) என்புழிப்போலத் தேற்றாமை தன்வினையாய் நின்றது.  
புறம்கூறுவார்க்கு யாவரும் பகையாவர் என்பது கருத்து.  

## பொருட்க்குறிப்பு 
 
**கேளிரையும் பிரிப்பர்**என்ற கருத்தான்,  
**அயலாரோடும்** என்பது வருவித்துரைக்கப்பட்டது.  

**அறிதல்** - தமக்கு உறுதி என்று அறிதல்.  

புறம்கூறுவார்க்கு யாவரும் பகையாவர் என்பது கருத்து.  

## இலக்கணக்குறிப்பு  

சிறப்பும்மை விகாரத்தால் தொக்கது.  

_**"கடியுமிடந் தேற்றான் சோர்ந்தனன் கை" (கலித்தொகை. மருதம்.92)**_ என்புழிப் போலத் **தேற்றாமை** தன்வினையாய் நின்றது.  

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்
    
புறம்கூறுவார்க்கு யாவரும் பகையாவர் என்பது கருத்து.    
**அறிதல்** - தமக்கு உறுதி என்று அறிதல்.   
புறங்கூறாமையாகிய அறத்தினால் நட்பு செய்தல் உறுதி என்று அறிதல் (தேற்றுதல்). 

## இலக்கணக்குறிப்பு விளக்கம்

>**கலித்தொகை - மருதக் கலி 92**  

>48	ஒருத்தி, இறந்த களியா னிதழ்மறைந்த கண்ணள்  
பறந்தவை மூசக் கடிவாள் (4) **கடியு
மிடந்தேற்றாள் சோர்ந்தனள் கை**  

>நட்பாடறேற்றாதவர் என்புழி, தேற்றாமை தன்னவினையாய் நிற்றற்கு, **கடியுமிடந்தேற்றாள் சோர்ந்தனள் கை** என்பதுமேற்கோள். பக்கம் 563  
>http://www.tamilvu.org/node/154572?linkid=116617


சொற்றொடரில் சொற்களை இணைத்துப் பொருளைக் கொடுக்கும் 'உம்' என்னும் உறுப்பு வெளிப்படையாகத் தோன்றாது மறைந்து வருவதற்கு உம்மைத் தொகை என்று பெயர். **சிறப்பும்மை** - உயர்வு சிறப்பு, இழிவு சிறப்பு என இருவகைப்படும். உயர்வு சிறப்பு : உயர்ந்தவரால் பொருளைச் சிறப்பிப்பது. எடுத்துக்காட்டு : வள்ளுவரும் போற்றிய இல்லறம்.  இழிவு சிறப்பு : தாழ்ந்த பொருளை இகழ்ந்து கூறுவது. சான்று : வயிற்றுக்கும் ஈயப் படும் - குறள் 412.   

**ஈண்டு கேளிரையும் பிரிப்பர் என்பதால், அயலாரையும் பிரிப்பர் என்பது கூறாமலேயே பெறப்பட்டது. கேளிரையும் என்பதில் சிறப்பும்மை விகாரப்பட்டு கேளிர் என்று தொக்கி நின்றது.** 

## ஆங்கில கருத்தாக்கம் 

