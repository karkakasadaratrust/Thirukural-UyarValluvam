உ

## குறள் எண் 

**அலர் அறிவுறுத்தல் - குறள் - கக௪௪ - 1144**

## குறள் 

**கவ்வையால் கவ்விது காமம் அதுவின்றேல்  
தவ்வென்னும் தன்மை இழந்து.**

## கொண்டு கூட்டும் முறை

**காமம் கவ்வையால் கவ்விது அது இன்றேல் தன்மை இழந்து தவ்வென்னும்**

## குறள் சாரம் 


## பரிமேலழகர் உரை

இதுவும் அது. 

**காமம் கவ்வையால் கவ்விது** - என்காமம் இவ்வூர் எடுக்கின்ற அலரானே அலர்தலையுடைத்தாயிற்று 

**அது இன்றேல் தன்மை இழந்து தவ்வென்னும்** - அவ்வலர் இல்லையாயின், தன் இயல்பு இழந்து சுருங்கும்

## பரிமேலழகர் உரைகுறிப்பு   

அலர்தல் மேன்மேல் மிகுதல். செவ்வையுடையதனைச் செவ்விது என்றாற் போலக் கவ்வையுடையதனைக் கவ்விது என்றார். இயல்பு இன்பம் பயத்தல். தவ்வென்னும் என்பது குறிப்பு மொழி; 'நூல்கால் யாத்த மாலை வெண்குடை, தவ்வென றசைஇத் தாழ்துளி மறைப்ப' என்புழியும் அது.

## பொருட்குறிப்பு 

அலர்தல் - மேன்மேல் மிகுதல். 

செவ்வையுடையதனைச் செவ்விது என்றாற் போலக் கவ்வையுடையதனைக் **கவ்விது** என்றார். 

இயல்பு - இன்பம் பயத்தல். 

## இலக்கணக்குறிப்பு  

**தவ்வென்னும்** என்பது குறிப்பு மொழி; 

'நூல்கால் யாத்த மாலை வெண்குடை, தவ்வென றசைஇத் தாழ்துளி மறைப்ப' (நெடுநல்.184-85) என்புழியும் அது.

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

**நெடுநல்வாடை 184-85**

>விருஞ்சேற்றுத் தெருவி னெறிதுளி விதிர்ப்பப்  
>புடைவீ ழந்துகி லிடவயிற் றழீஇ  
>வாடோட் கோத்த வன்கட் காளை  
>சுவன்மிசை யமைத்த கையன் முகனமர்ந்து  
>நூல்கால் யாத்த மாலை வெண்குடை  

>தவ்வென் றசைஇத் தாதுளி மறைப்ப  
>நள்ளென் யாமத்தும் பள்ளி கொள்ளான்  
>சிலரொடு திரிதரும் வேந்தன்  
>பலரொடு முரணிய பாசறைத் தொழிலே.  

>இப்பாட்டிற்கு நெடுநல்வாடை யென்று பெயர் கூறினார். இப்பெயர் நெடிதாகிய நல்ல வாடையென விரிதலிற் பண்புத்தொகையாயிற்று. வாடையென, வாடைக்காற்றிற் றோன்றின கூதிர்ப்பாசறையை யுணர்த்தலிற் பிறந்தவழிக் கூறலென்னும் (தொல். வேற்றுமைமயங்கு. சூ. 31) ஆகுபெயராய் நின்றது. இப்பாட்டினுள், "கூதிர்நின் றன்றாற் போதே" (72) எனவும், "கூதிர்ப் பானாள்" (12) எனவுங் கூறுகின்றாராதலின், இது, வாகை தானே பாலையது புறனே" (தொல். புறத். சூ.18) எனப் பாலைக்குப்புறனாகக் கூறிய வாகைத்திணையாய் அதனுள், "கூதிர் வேனி லென்றிரு பாசறைக், காதலி னொன்றிக் கண்ணிய மரபினும்" (தொல். புறத். சூ. 21) எனக்கூறிய கூதிர்ப்பாசறையேயாயிற்று. தலைவனைப் பிரிந்திருந்து வருந்துந்தலைவிக்கு ஒருபொழுது ஓரூழிபோல நெடிதாகிய வாடையாய்ப் பாலையாகிய உரிப்பொருளுணர்த்திற்று. அகத்தொடுங்கிப் போகம் நுகர்வார்க்குச் சிறந்த காலமாயினும் அரசன் போகம் வேண்டிப் பொதுச்சொற் பொறானாய் அப்போகத்தில் மனமற்று வேற்றுப் புலத்துப் போந்திருக்கின்ற இருப்பாகலின், அவற்கு நல்லதாகிய வாடையாயிற்று. எனவே காமத்திடத்து வெற்றியெய்தலின், வாகைத் திணையாயிற்று; இப்பாட்டு, சுட்டி ஒருவர்ப் பெயர் கொள்ளாமையின் (தொல். அகத். சூ. 54.) அகப்பொருளாமேனும், "வேம்புதலை யாத்த நோன்காழெஃகம்" (176) என அடையாளப்பூக்கூறினமையின், அகமாகாதாயிற்று.

http://tamilvu.org/slet/l1100/l1100pd1.jsp?bookid=20&auth_pub_id=68&pno=444

## ஆங்கில கருத்தாக்கம் 


