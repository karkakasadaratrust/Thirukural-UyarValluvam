உ

## குறள் எண் 

**வெகுளாமை - குறள் - 0௩0அ - 0308**  

## குறள் 

**இணர்எரி தோய்வன்ன இன்னா செயினும்  
புணரின் வெகுளாமை நன்று.**

## கொண்டு கூட்டும் முறை

**இணர் எரி தோய்வு அன்ன இன்னா செயினும் வெகுளாமை புணரின் நன்று**

## குறள் சாரம் 

கோபப்படாமல் இருப்பதன் நன்மை கூறப்பட்டது.  
பல சுவாலைகள் கொழுந்து விட்டு எரியும் பெரிய தீ மேலே வந்து விழுந்ததைப் போன்று பல தீமைகளை ஒருவன் செய்தாலும், அவன் மீது கோபம் கொள்ளாமல் இருக்க முடியுமானால், அது அவனுக்கு நல்லது என்றார்.

## பரிமேலழகர் உரை

**இணர் எரி தோய்வு அன்ன இன்னா செயினும்** - பலசுடரை உடைத்தாய பேரெரிவந்து தோய்ந்தாலொத்த இன்னாதவற்றை ஒருவன் செய்தானாயினும்  

**வெகுளாமை புணரின் நன்று** - அவனை வெகுளாமை ஒருவற்குக் கூடுமாயின், அது நன்று. 

## பரிமேலழகர் உரைகுறிப்பு   

இன்னாமையின் மிகுதி தோன்ற இணர் எரி என்றும், அதனை மேன்மேலும் செய்தல் தோன்ற இன்னா என்றும், அச்செயல் முனிவரையும் வெகுள்விக்கும்என்பது தோன்றப் புணரின் என்றும் கூறினார்.   
இதனான் வெகுளாமையது நன்மை கூறப்பட்டது.   

## பொருட்குறிப்பு 

இன்னாமையின் மிகுதி தோன்ற **இணர் எரி** என்றும்,   
அதனை மேன்மேலும் செய்தல் தோன்ற **இன்னா** என்றும்,   
அச்செயல் முனிவரையும் வெகுள்விக்கும் என்பது தோன்றப் **புணரின்** என்றும் கூறினார்.   

இதனான் வெகுளாமையது நன்மை கூறப்பட்டது.     

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/X18l95NQBv0?t=5159

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


