உ

## குறள் எண் 

**தீவினையச்சம் - குறள் - 0உ0ரு - 0205**  

## குறள் 

**இலன்என்று தீயவை செய்யற்க செய்யின்  
இலனாகும் மற்றும் பெயர்த்து.** 

## கொண்டு கூட்டும் முறை

**இலன் என்று தீயவை செய்யற்க, செய்யின் பெயர்த்தும் இலன் ஆகும்**

## குறள் சாரம் 

**ஒவ்வொரு பிறவியிலும் ஒருவன் தீவினையால் எவ்வாறு வறியவன் ஆகிறான்**  
நான் வறியவன் என்று நினைத்து அவ்வறுமை நீங்க வேண்டி மற்றவனுக்குத் தீமைச் செய்யக் கூடாது. அவ்வாறு செய்தால், மேலும் வறியவன் ஆவான்.

## பரிமேலழகர் உரை

**இலன் என்று தீயவை செய்யற்க** -  
யான் வறியன் என்று கருதி  
அது தீர்தற்பொருட்டுப்  
பிறர்க்குத் தீவினைகளை ஒருவன் செய்யாது ஒழிக,  

**செய்யின் பெயர்த்தும் இலன் ஆகும்** - செய்வானாயின், பெயர்த்தும் வறியனாம்.  

## பரிமேலழகர் உரைகுறிப்பு   

அத் தீவினையால் பிறவிதோறும் இலனாம் என்பதாம்.  
அன் விகுதி முன் தனித்தன்மையினும், பின் படர்க்கை ஒருமையினும் வந்தது.  
தனித்தன்மை 'உளனா என் உயிரை உண்டு' (கலித்தொகை .	குறிஞ்சி	.22 ) என்பதனாலும் அறிக.  
மற்று - அசை நிலை.  
இலம் என்று பாடம் ஓதுவாரும் உளர்.  
பொருளான் வறியன் எனக் கருதித் தீயவை செய்யற்க, செய்யின், அப்பொருளானேயன்றி, நற்குண நற்செய்கைகளானும் வறியனாம், என்று உரைப்பாரும் உளர்.  

## பொருட்குறிப்பு 

அத் தீவினையால் பிறவிதோறும் இலனாம் என்பதாம்.  
  
இலம் என்று பாடம் ஓதுவாரும் உளர்.  
பொருளான் வறியன் எனக் கருதித் **தீயவை செய்யற்க,  
செய்யின்**, அப்பொருளானேயன்றி,  
நற்குண நற்செய்கைகளானும் வறியனாம் என்று உரைப்பாரும் உளர்.  

## இலக்கணக்குறிப்பு  

* அன் விகுதி முன் தனித்தன்மையினும்,  
* பின் படர்க்கை ஒருமையினும் வந்தது. 

தனித்தன்மை _**உளனா என் உயிரை உண்டு (கலித்தொகை .	குறிஞ்சி	.22 )**_ என்பதனாலும் அறிக.  

**மற்று** - அசை நிலை.  

## உயர் வள்ளுவ வகுப்பு காணொளி

https://youtu.be/9HqTpl05blU?t=5594

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

பெயர்த்தும் - பின்னும் / மேலும் 

## பொருட்குறிப்பு விளக்கம்


## இலக்கணக்குறிப்பு விளக்கம்

முதல் அடியில், 'இலன்' என்பதில், நான் வறியவன் என்ற பொருளினால், தன்மை இடத்தில், ஒருமையில் வந்தது.  
இரண்டாம் அடியில், 'இலன்' என்பதில், வறியவன் ஆவான் என்று பொருள் பட, படர்க்கை ஒருமையில் வந்தது.  
அசைச்சொல்					
					
சொல்ல வந்த பொருளோடு, சேராமல்,செய்யுளின் ஓசையை நிரப்ப மட்டுமே வந்த (பொருள் தாராத ) சொல் 
இங்கே ' மற்றும்' அசை நிலை

>**கலித்தொகை .	குறிஞ்சி	.22 வார் உறு வணர் ஐம்பால் வணங்கு இறை நெடு மென் தோள்,எழுத்தாளர்: பல ஆசிரியர்கள்**  

>உளனா, என் உயிரை உண்டு, உயவு நோய் கைம்மிக,  
>இளமையான் உணராதாய்! நின் தவறு இல்லானும்,  
>களைநர் இல் நோய் செய்யும் கவின் அறிந்து, அணிந்து, தம்  
>வளமையான் போத்தந்த நுமர் தவறு இல் என்பாய்;  
>நடை மெலிந்து, அயர்வு உறீஇ, நாளும் என் நலியும் நோய்  
>மடமையான் உணராதாய்! நின் தவறு இல்லானும்,  

>http://ilakkiyam.com/kuzhanthaipadal/3185-3185kalithogai57

## ஆங்கில கருத்தாக்கம் 


