உ

## குறள் எண் 

**குற்றங்கடிதல் – குறள் - ௦௪௩௯ - 0439**  

## குறள் 

**வியவற்க எஞ்ஞான்றும் தன்னை நயவற்க  
நன்றி பயவா வினை.**

## கொண்டு கூட்டும் முறை

**எஞ்ஞான்றும் தன்னை வியவற்க, நன்றி பயவா வினை நயவற்க**

## குறள் சாரம் 

மத மானங்களின் தீமை  

## பரிமேலழகர் உரை

**எஞ்ஞான்றும் தன்னை வியவற்க** - தான் இறப்ப உயர்ந்தஞான்றும் மதத்தால் தன்னை நன்குமதியாதுஒழிக,  

**நன்றி பயவா வினை நயவற்க** - தனக்கு நன்மை பயவா வினைகளை மானத்தால் விரும்பாது ஒழிக.

## பரிமேலழகர் உரைகுறிப்பு   

தன்னைவியந்துழி இடமும் காலமும் வலியும் அறியப்படாமையானும், அறனும் பொருளும் இகழப்படுதலானும், எஞ்ஞான்றும் வியவற்க என்றும் கருதியது முடித்தேவிடுவல் என்று அறம் பொருள்இன்பங்கள் பயவா வினைகளை நயப்பின், அவற்றால் பாவமும் பழியும் கேடும் வருமாகலின், அவற்றை நயவற்க என்றும் கூறினார்.   
இதனான், மத மானங்களின் தீமை கூறப்பட்டது.    

## பொருட்குறிப்பு 

* தன்னைவியந்துழி  
   *  இடமும் காலமும் வலியும் அறியப்படாமையானும்,  
   *  அறனும் பொருளும் இகழப்படுதலானும், **எஞ்ஞான்றும் வியவற்க** என்றும்  
* கருதியது முடித்தேவிடுவல் என்று 
   * அறம் பொருள்இன்பங்கள் பயவா வினைகளை நயப்பின்,  
   * அவற்றால் பாவமும் பழியும் கேடும் வருமாகலின், அவற்றை **நயவற்க** என்றும் கூறினார்.   

இதனான், மத மானங்களின் தீமை கூறப்பட்டது.      

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/ncEYnxbCTyw?t=2438

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்  

**எஞ்ஞான்றும்** - எந்த காரணத்தினாலும்   
**இறப்ப** - மிக  
**வியவற்க** - வியந்து பேசாதே   
**நன்றி** - நன்மை   

## பொருட்குறிப்பு விளக்கம்

**தன்னைவியந்துழி** - தன்னைத்தானே வியந்து கொண்டால்   
**நயவற்க** - மானத்தால் விரும்பாது ஒழிக  

**குறள் 1088**  
**ஒண்ணுதற் கோஒ உடைந்ததே ஞாட்பினுள்   
நண்ணாரும் உட்குமென் பீடு** 

கழிந்ததற்கு இரங்கலின், தற்புகழ்தல் அன்றாயிற்று.  

## இலக்கணக்குறிப்பு விளக்கம்

**வியவற்க, நயவற்க** - எதிர்மறை வியங்கோள்  

## ஆங்கில கருத்தாக்கம் 


