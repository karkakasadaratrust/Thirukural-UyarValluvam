உ

## குறள் எண் 

பொச்சாவாமை  – குறள் - 0535  

## குறள் 

**முன்னுறக் காவா திழுக்கியான் தன்பிழை  
பின்னூ றிரங்கி விடும்.**

## கொண்டு கூட்டும் முறை

**முன்னுறக் காவாது இழுக்கியான், பின் ஊறு தன்பிழை இரங்கிவிடும்**

## குறள் சாரம் 

வராமல் தடுக்கவேண்டிய துன்பங்களை மறந்தால், வந்தபின்பு தடுப்பதற்கு வழி இல்லாமல் வருந்துவான்.  

## பரிமேலழகர் உரை

**முன்னுறக் காவாது இழுக்கியான்** - தன்னால்காக்கப்படும் துன்பங்களை அவை வருவதற்குமுன்னே அறிந்து காவாது மறந்திருந்தான்,  

**பின் ஊறு தன்பிழை இரங்கிவிடும்** - பின்வந்துற்றகாலத்துக் காக்கலாகாமையின் அப்பிழைப்பினை நினைத்துஇரங்கி விடும்.   

## பரிமேலழகர் உரைகுறிப்பு   

காக்கப்படும் துன்பங்களாவன சோர்வுபார்த்துப் பகைவர் செய்வன.  
ஊற்றின்கண் என்புழி உருவும் சாரியையும் உடன்தொக்கன.   
உற்றகாலத்துக் காக்கலாகாமையின், இரங்கிவிடுமென்றார்.   
இவை மூன்றுபாட்டானும் பொச்சாப்பு உடையார்க்கு வரும் ஏதம் கூறப்பட்டது.  

## பொருட்குறிப்பு 

**காக்கப்படும் துன்பங்களாவன** சோர்வுபார்த்துப் பகைவர் செய்வன.  
 
உற்றகாலத்துக் காக்கலாகாமையின், **இரங்கிவிடுமென்றார்**.   

இவை மூன்றுபாட்டானும் (குறள் 0533- 0535) பொச்சாப்பு உடையார்க்கு வரும் ஏதம் கூறப்பட்டது.    

## இலக்கணக்குறிப்பு  

ஊற்றின்கண் என்புழி உருவும் சாரியையும் உடன்தொக்கன.   

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஊறு** - துன்பம்  
**ஏதம்** - தீமை   

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


