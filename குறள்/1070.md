உ

## குறள் எண் 

**இரவச்சம் - குறள் - க0எ0 - 1070**

## குறள் 

**கரப்பவர்க்கு யாங்கொளிக்கும் கொல்லோ இரப்பவர்  
சொல்லாடப் போஒம் உயிர்.** 

## கொண்டு கூட்டும் முறை

**சொல்லாட இரப்பவர் உயிர் போம் கரப்பவர்க்கு யாங்கு ஒளிக்கும் கொல்**

## குறள் சாரம் 


## பரிமேலழகர் உரை

**சொல்லாட இரப்பவர் உயிர் போம்** - கரப்பார் இல்லை என்று சொல்லாடிய துணையானே இரப்பார்க்கு உயிர் போகாநின்றது 

**கரப்பவர்க்கு யாங்கு ஒளிக்கும் கொல்** - இனிச் சொல்லாடுகின்ற அவர்தமக்கு உயிர் பின்னும் நிற்றலான், அப்பொழுது எப்புரையுள் புக்கொளித்து நிற்கும்?

## பரிமேலழகர் உரைகுறிப்பு   

உயிர் போகலாவது இனி யாம் என் செய்தும் என்று ஏங்கிச் செயலற்று நிற்றல். 'அந்நிலையே, மாயானோ மாற்றி விடின்' என்றார் பிறரும். கேட்டாரைக் கொல்லவற்றாய சொல் சொல்வாரைக் கோறல் சொல்லவேண்டாவாயினும் அது காண்கின்றிலம் இஃது என்னோ என்பதாம். வறுமையுற்றுழி மறையாது இரக்கப்படுவாராய கேளிர்கட்கும் அதனைச் சொல்லாட உயிர்போம், ஆனபின் மறைக்கப்படுவாராய பிறர்க்குச் சொல்லாடியக்கால் போகாது எங்கே ஒளித்துநிற்கும் இரண்டானும் போமேயன்றோ என இரவஞ்சினான் ஒருவன் கூற்றாக்கி உரைப்பாரும் உளர். இவை மூன்றுபாட்டானும் அவ்விரவின் குற்றமும் கரவின் குற்றமும் ஒருங்கு கூறப்பட்டன.

## பொருட்குறிப்பு 

உயிர் போகலாவது, 'இனி யாம் என் செய்தும்'? என்று ஏங்கிச் செயலற்று நிற்றல். 

'அந்நிலையே, மாயானோ மாற்றி விடின்' (நாலடி-308) என்றார் பிறரும். 

'கேட்டாரைக் கொல்லவற்றாய சொல் சொல்வாரைக் கோறல் சொல்லவேண்டாவாயினும் அது காண்கின்றிலம் இஃது என்னோ' என்பதாம். 

'வறுமையுற்றுழி மறையாது இரக்கப்படுவாராய கேளிர்கட்கும் அதனைச் சொல்லாட உயிர்போம், ஆனபின் மறைக்கப்படுவாராய பிறர்க்குச் சொல்லாடியக்கால் போகாது எங்கே ஒளித்துநிற்கும்? இரண்டானும் போமேயன்றோ'? என இரவஞ்சினான் ஒருவன் கூற்றாக்கி உரைப்பாரும் உளர். 

இவை மூன்றுபாட்டானும் { 1068 - 1070 } அவ்விரவின் குற்றமும் கரவின் குற்றமும் ஒருங்கு கூறப்பட்டன.

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**நாலடியார் - இரவச்சம்** 

>308. புறத்துத்தன் இன்மை நலிய அகத்துத்தன்  
>நன்ஞானம் நீக்கி நிறீஇ ஒருவனை  
>ஈயாய் எனக்கென் றிரப்பானேல் **அந்நிலையே  
>மாயானோ மாற்றி விடின்**.  

>**புறத்துத் தன் இன்மை நலிய** - புறத்தே உடம்பைத் தனது வறுமை வருத்த அதனால்,   
>**அகத்துத் தன் நல்ஞானம் நீக்கி நிறீஇ** - உள்ளத்தில் தனது நல்லறிவை ஒதுக்கி மனந்துணிந்து,   
>**ஒருவனை ஈயாய் எனக்கு என்று இரப்பானேல்** - பொருளாளனொருவனை எனக்கு யாதானும் இடு என்று மானமுடையோன் இரந்து நிற்பானாயின்,   
>**மாற்றிவிடின் அந்நிலையே மாயானோ** - அவன் இல்லை என்று மறுத்துவிட்டால் அந் நொடியே அம்மானி உயிரழிவானன்றோ?   
>(ஆதலால், இரத்தல் எந்நிலையிலும் அஞ்சுதற்குரிய தென்க.)

>மானிகள் இரந்து கருத்தழிதலினும் இரவாது நலிதலே நன்று.  

>புறத்து என்றார், உடம்பையும் உலகத்தையும் நினைந்து;   
>நன்ஞானம் என்பதன் குறிப்பானும், ‘நிறீஇ' என்னுங் குறிப்பானும் இரப்பான் என்றது, ஈண்டு மானமுடையோனை யென்க.   
>உள்ளத்தை ஒருவழி நிறுத்தியென்றற்கு நிறீஇ யென்றார்.   
>உயர்ந்தோர், தாழ்ந்தோர்க்கு இடுகின்ற தொழில் ஈதலெனப்படுமாகலின்,இவ்விழிவு தோன்ற ‘ஈயாய்' எனப்பட்டது. மாய்தலென்றது, சாதலொத்த துன்பமடைதல்;   
>"இரப்பவர் சொல்லாடைப் போஒம் உயிர்" என்றார் திருவள்ளுவரும்.  

http://www.tamilvu.org/node/154572?libdirpage=/slet/l2100/l2100pd1.jsp&bookid=32&auth_pub_id=36&bookpno=250

## இலக்கணக்குறிப்பு விளக்கம்


## ஆங்கில கருத்தாக்கம் 


