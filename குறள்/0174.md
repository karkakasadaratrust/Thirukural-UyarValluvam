உ

## குறள் எண் 

**வெஃகாமை - குறள் - 0கஎ௪ - 0174**  

## குறள் 

**இலமென்று வெஃகுதல் செய்யார் புலம்வென்ற  
புன்மையில் காட்சி யவர்.** 

## கொண்டு கூட்டும் முறை

**இலம் என்று வெஃகுதல் செய்யார், புலம் வென்ற புன்மை இல் காட்சியவர்** 

## குறள் சாரம் 

**வறுமையை நீக்க செய்யக்கூடாதது**  
நாம் வறியவர்களாக உள்ளோம் என்று கருதி அவ்வறுமையை நீக்கவேண்டிப் பிறர்பொருளை கைப்பற்றமாட்டார்கள்,  
ஐம்புலன்களையும் வென்ற குற்றமற்ற காட்சியை உடையவர்கள்.  

## பரிமேலழகர் உரை

**இலம் என்று வெஃகுதல் செய்யார்** -  யாம் வறியம்என்று கருதி அது தீர்தற்பொருட்டுப் பிறர்பொருளை விரும்புதல்செய்யார்  

**புலம் வென்ற புன்மையில் காட்சியவர்** - ஐம்புலன்களையும் வென்ற குற்றமில்லாத காட்சியினை உடையார்.  
  

## பரிமேலழகர் உரைகுறிப்பு   

வெல்லுதல் பாவநெறிக்கண் செல்ல விடாமை.  
புலம்வென்ற புன்மையில் காட்சியவர்க்கு வறுமைஇன்மையின், வெஃகுதலும் இல்லையாயிற்று.  
புன்மையில் காட்சி பொருள்களைத் திரிபுஇன்றி உணர்தல்.  

## பொருட்க்குறிப்பு 

**வெல்லுதல்** - பாவநெறிக்கண் செல்ல விடாமை.  

புலம்வென்ற புன்மையில் காட்சியவர்க்கு வறுமைஇன்மையின்,  
வெஃகுதலும் இல்லையாயிற்று.  

**புன்மையில் காட்சி** - பொருள்களைத் திரிபுஇன்றி உணர்தல்.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/LHhB06kxWCE?t=4231

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

**புன்மையில் காட்சி** - பொருள்களைத் திரிபுஇன்றி உணர்தல் - பொருளின் இயல்பை மாற்றமின்றி உணர்ந்துகொள்ளும் அறிவு. பிறர்பொருளைத் தன்னுடையது என்று கருதாத, குற்றமில்லாக் காட்சி. 

புலன்களை வெல்லுதல் - தன் முழுக்கட்டுப்பாட்டில் புலன்களை வெல்வது துறவிக்கு இலட்சணம். இல்லறத்தான் புலன்களைப் பிழையில் செல்லாமல் தடுப்பது என்பது - ஈண்டு இல்லறவியலில் மனமாசு நீக்கும்பொருட்டு வெஃகாமை என்ற அதிகார வைப்புமுறை மூலம் உணர்த்தப்படுகின்றது. 

## இலக்கணக்குறிப்பு விளக்கம்


## ஆங்கில கருத்தாக்கம் 


