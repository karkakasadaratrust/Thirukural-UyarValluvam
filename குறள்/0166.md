உ

## குறள் எண் 

**அழுக்காறாமை - குறள் - 0க௬௬ - 0166** 

## குறள் 

**கொடுப்பது அழுக்கறுப்பான் சுற்றம் உடுப்பதூஉம்  
உண்பதூஉம் இன்றிக் கெடும்.** 

## கொண்டு கூட்டும் முறை

**கொடுப்பது அழுக்கறுப்பான் சுற்றம், உடுப்பதும் உண்பதும் இன்றிக் கெடும்**

## குறள் சாரம் 

**ஒருவனுடைய சுற்றத்தார்கள் உடையும் உணவும் இல்லாமல் அழிந்துபோகும் காரணம்**  
ஒருவன் மற்றவனுக்குக் கொடுப்பதில் பொறாமைகொள்பவனின் சுற்றத்தார்கள் உடுக்கப்படும் உடையும் உண்ணப்படும் உணவும் இல்லாமல் அழிந்து போவார்கள்.  

## பரிமேலழகர் உரை

**கொடுப்பது அழுக்கறுப்பான் சுற்றம்** - ஒருவன் பிறர்க்குக் கொடுப்பதன்கண் அழுக்காற்றைச் செய்வானது சுற்றம்  

**உடுப்பதும் உண்பதும் இன்றிக் கெடும்** -  
* உடுக்கப்படுவதும்  
* உண்ணப்படுவதும் இன்றிக் கெடும்.  

## பரிமேலழகர் உரைகுறிப்பு   

கொடுப்பதன்கண் அழுக்கறுத்தலாவது கொடுக்கப்படும் பொருள்களைப் பற்றிப் பொறாமைசெய்தல்.  
சுற்றம்கெடும் எனவே, அவன் கேடு சொல்லாமையே பெறப்பட்டது.  
பிறர்பேறு பொறாமை தன்பேற்றையேஅன்றித் தன்சுற்றத்தின் பேற்றையும் இழப்பிக்கும் என்பதாம்.  

## பொருட்க்குறிப்பு 

**கொடுப்பதன்கண் அழுக்கறுத்தலாவது** - கொடுக்கப்படும் பொருள்களைப் பற்றிப் பொறாமை செய்தல்.  

**சுற்றம்கெடும்** எனவே, அவன் கேடு சொல்லாமையே பெறப்பட்டது.  

பிறர்பேறு பொறாமை தன்பேற்றையே அன்றித் தன்சுற்றத்தின் பேற்றையும் இழப்பிக்கும் என்பதாம்.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/usWGzt4MCfM?t=4248

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

வாமன அவதாரம்  
https://youtu.be/usWGzt4MCfM?t=4320

## தொன்மையான சொற்கள்

**சுற்றத்தார்** - இனத்தார், துணைவர், பரிவாரக்காரர்  
**சுற்றம்** - அரசனுக்கு துணையில் ஒன்று, உறவு, உற்றார்

## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


