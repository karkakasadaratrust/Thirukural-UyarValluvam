உ

## குறள் எண் 

**பசப்புறுபருவரல் - குறள் - ககஅரு - 1185**

## குறள் 

**உவக்காண்எம் காதலர் செல்வார் இவக்காண்என்  
மேனி பசப்புஊர் வது.**

## கொண்டு கூட்டும் முறை

**எம்காதலர் உவக்காண் செல்வார் என் மேனி பசப்பு ஊர்வது இவக்காண்**

## குறள் சாரம் 


## பரிமேலழகர் உரை

காதலர் பிரிந்து அணித்தாயிருக்கவும் ஆற்றுகின்றிலை என்ற தோழிக்கு முன் நிகழ்ந்தது கூறியது. 

**எம்காதலர் உவக்காண் செல்வார்** - பண்டும் நம் காதலர் உங்கே செல்வாராக, 

**என்மேனி பசப்பு ஊர்வது இவக்காண்** - என்மேனி பசப்பூர்வது இங்கேயன்றோ? அப்பெற்றியது இன்று பிறிதொன்றாமோ?

## பரிமேலழகர் உரைகுறிப்பு   

உவக்காண் இவக்காண் என்பன ஒட்டி நின்ற இடைச்சொற்கள். தேய அண்மையாற் கால அண்மை கருதப்பட்டது. அவர்செலவும் பசப்பினதுவரவும் பகல் இரவுகளின் செலவும் வரவும் போல்வது அறிந்து வைத்து அறியாதாய்போல நீ சொல்லுகின்றது என்ன என்பதாம்.

## பொருட்குறிப்பு 

தேய அண்மையாற் கால அண்மை கருதப்பட்டது. 

'அவர்செலவும் பசப்பினதுவரவும் பகல் இரவுகளின் செலவும் வரவும் போல்வது அறிந்து வைத்து அறியாதாய்போல நீ சொல்லுகின்றது என்ன'? என்பதாம்.

## இலக்கணக்குறிப்பு  

**உவக்காண்** **இவக்காண்** என்பன ஒட்டி நின்ற இடைச்சொற்கள்.

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


