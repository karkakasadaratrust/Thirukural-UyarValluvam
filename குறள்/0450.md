உ

## குறள் எண் 

**பெரியாரைத் துணைக்கோடல் – குறள் - ௦௪௫௦ - 0450**  

## குறள் 

**பல்லார் பகைகொளலிற் பத்தடுத்த தீமைத்தே  
நல்லார் தொடர்கை விடல்.**

## கொண்டு கூட்டும் முறை

**பல்லார் பகை கொளலின் பத்து அடுத்த தீமைத்து, நல்லார் தொடர் கைவிடல்**  

## குறள் சாரம் 

பலரோடும் பகைகொள்ளுதலின் பதிற்றுமடங்கு தீமை தருவது   

## பரிமேலழகர் உரை

**பல்லார் பகை கொளலின் பத்து அடுத்த தீமைத்து** - தான் தனியனாய் வைத்துப் பலரோடும் பகைகொள்ளுதலின் பதிற்றுமடங்கு தீமை உடைத்து  

**நல்லார் தொடர் கைவிடல்** - அரசன் பெரியாரோடு நட்பினைக் கொள்ளாதொழிதல்.  

## பரிமேலழகர் உரைகுறிப்பு   

பலர் பகையாயக்கால் 'மோதி முள்ளொடு முட்பகை கண்டிடல் , பேது செய்து பிளந்திடல்' என்பவையல்லது  **ஒருங்குவினையாக்குதல் தீது செய்தாலும் (அ ) ஒருங்கு வினையாக குறித்துச் செய்தாலும்** ஒருவாற்றான் உய்தல்கூடும், நல்லார் தொடர் கைவிட்டால் ஒருவாற்றானும் உய்தல்கூடாமையின், இதுசெய்தல் அதனினும்தீது என்பதாம்.  
இவை மூன்றுபாட்டானும் அது செய்யாத வழிப்படும் குற்றம் கூறப்பட்டது.  

## பொருட்குறிப்பு 

பலர் பகையாயக்கால் _**'மோதி முள்ளொடு முட்பகை கண்டிடல் , பேது செய்து பிளந்திடல்' (சீவகசிந்தாமணி. விமலையார் இலம்பகம்,-32)**_  என்பவையல்லது  **ஒருங்குவினையாக்குதல் தீது செய்தாலும் (அ) ஒருங்கு வினையாக குறித்துச் செய்தாலும்** ஒருவாற்றான் உய்தல்கூடும்,   
நல்லார் தொடர் கைவிட்டால் ஒருவாற்றானும் உய்தல்கூடாமையின், இதுசெய்தல் அதனினும்தீது என்பதாம்.   

இவை மூன்றுபாட்டானும் { 0448 - 0450 } அது செய்யாத வழிப்படும் குற்றம் கூறப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/tBa9gw9E86c?t=2993

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**பகையாயக்கால்** - பகையான இடத்து  

## பொருட்குறிப்பு விளக்கம்

>**சீவகசிந்தாமணி. விமலையார் இலம்பகம்,-32- 1920.**  

>**நீதியால் அறுத்து அந்நிதி ஈட்டுதல்  
>ஆதி ஆய அரும் பகை நாட்டுதல்  
>மோதி முள்ளொடு முள்பகை கண்டிடல்  
>பேது செய்து பிளந்திடல் பெட்டதே.**  

>**நீதியால் அறுத்து அந்நிதி ஈட்டுதல்** - அரசியல் முறையாலே ஆறிலொன்றாக வரையறுத்து அப் பொருளைச் சேர்த்தல்   
>**ஆதி ஆய அரும்பகை நாட்டுதல்** - தொன்மையான பகையைத் தம் நெஞ்சிலே நிலைபெறுத்துதல்.  
>**முள்ளொடு முள்பகை பேதுசெய்து மோதிக் கண்டிடல்** - முள்ளைக்கொண்டு முள்ளைக் களையுமாறுபோலத் தமக்குப் பகைஞராய் உறவாயிருப்பவர் இருவரைத் தம்மில் வேறுபடுத்தி ஒருவரைக்கொண்டு ஒருவரை மோதியிடுதல்.  
>**பிளந்திடல்** - தம்மிற் கூடி வந்து வினைசெய்வாரைப் பிரித்துத் தம்மோடு கூட்டிக்கொள்ளுதல்.  
>**பெட்டது** - அரசர் விரும்பப்பட்ட பொருளாகும்.  


>**'முள்ளினால் முட்களையுமாறு' (பழ. 54)**  

>**வினை செய்வாரைப் பிரித்தலாவது** - பகைமன்னரிடம் வினை செய்வாராய்ச் சிறந்திருப்பாரைப் பிளவுபடுத்தித் தம்முடன் கூட்டிக் கொள்ளுதல்.  

>http://www.tamilvu.org/slet/l3100/l3100pd1.jsp?bookid=52&auth_pub_id=56&pno=1086

## இலக்கணக்குறிப்பு விளக்கம்


## ஆங்கில கருத்தாக்கம் 


