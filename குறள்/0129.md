உ

## குறள் எண் 

**அடக்கமுடைமை - குறள் - ௦௧௨௯ - 0129**  

## குறள் 

**தீயினால் சுட்டபுண் உள்ளாறும் ஆறாதே  
நாவினால் சுட்ட வடு.** 

## கொண்டு கூட்டும் முறை

**தீயினால் சுட்டபுண் உள் ஆறும், நாவினால் சுட்ட வடு ஆறாது**   

## குறள் சாரம் 

**பேச்சின் அடக்கம் - சொற்களும் சுடும்**  
ஒருவன் மற்றொருவனைத் தீயினால்சுட, அதனால் ஏற்பட்ட புண் அவன் உடம்பில் இருந்தாலும் மனத்தில் அப்பொழுதே ஆறும்.  
அப்படி இல்லாமல் கொடுமையான சொற்களைப் பேசும் நாக்கால் சுட்ட தழும்பு மனத்தில் எப்போதும் ஆறாது.   

## பரிமேலழகர் உரை

**தீயினால் சுட்டபுண் உள் ஆறும்** -  
ஒருவனை, ஒருவன் தீயினால் சுட்ட புண் மெய்க்கண் கிடப்பினும்,  
மனத்தின்கண், அப்பொழுதே ஆறும்  

**நாவினால் சுட்ட வடு ஆறாது** -  
அவ்வாறன்றி, வெவ்வுரை உடைய நாவினால் சுட்ட வடு  
அதன் கண்ணும் எஞ்ஞான்றும் ஆறாது.  

## பரிமேலழகர் உரைகுறிப்பு   

ஆறிப்போதலால் தீயினால் சுட்டதனைப் புண் என்றும், ஆறாது கிடத்தலால் நாவினால் சுட்டதனை வடு என்றும் கூறினார்.  
தீயும் வெவ்வுரையும் சுடுதல் தொழிலான் ஒக்கும் ஆயினும், ஆறாமையால் தீயினும் வெவ்வுரை கொடிது என்பது போதரலின், இது குறிப்பான்வந்த வேற்றுமை அலங்காரம்.  
இவை மூன்றுபாட்டானும் மொழி அடக்கம் கூறப்பட்டது.  

## பொருட்க்குறிப்பு 

* ஆறிப்போதலால் **தீயினால் சுட்டதனைப் புண்** என்றும்,  
* ஆறாது கிடத்தலால் **நாவினால் சுட்டதனை வடு** என்றும் கூறினார்.  

இவை மூன்றுபாட்டானும் (குறள் 0127 - 0129) மொழி அடக்கம் கூறப்பட்டது.  

## இலக்கணக்குறிப்பு  

* தீயும்,  
* வெவ்வுரையும் சுடுதல் தொழிலான் ஒக்கும் ஆயினும்,  
ஆறாமையால் தீயினும் வெவ்வுரை கொடிது என்பது போதரலின்,  
இது குறிப்பான் வந்த வேற்றுமை அலங்காரம்.  

## உயர் வள்ளுவ வகுப்பு காணொளி

https://youtu.be/iPX8dqfDMj4?t=7763

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

குருநாதர் கூறிய குறள் வைப்பு முறை    

பிச்சைக்காரன்  
https://youtu.be/iPX8dqfDMj4?t=8014

## தொன்மையான சொற்கள்
  
ஒக்கும் - ஒற்றுமை   
போதரல் - வெளிப்படுத்துதல்   

## பொருட்க்குறிப்பு விளக்கம்

அதன் கண்ணும் - மனத்தின் கண்ணும்    

## இலக்கணக்குறிப்பு விளக்கம்

தீயும் வெவ்வுரையும் செய்யும் ஒரே தொழில் சுடுதல். இருப்பினும் தீப்புண் ஆறிவிடும் தன்மை உடையது; வெவ்வுரை காலம் கடந்தபின்னும் வடுப்போல மனதில் நிற்கும். எனவே தீயினும் கொடிது வெவ்வுரை என்ற வேற்றுமை குறிப்பால் உணர்த்தப்படுகிறது. 

## ஆங்கில கருத்தாக்கம் 


