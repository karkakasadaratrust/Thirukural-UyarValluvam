உ

## குறள் எண் 

**இனியவை கூறல் – குறள் - 0௦௯௪ - 0094**  

## குறள் 

**துன்புறூஉந் துவ்வாமை இல்லாகும் யார்மாட்டும்  
இன்புறூஉம் இன்சொ லவர்க்கு.** 

## கொண்டு கூட்டும் முறை

**யார்மாட்டும் இன்பு உறூஉம் இன்சொலவர்க்கு, துன்பு உறூஉம் துவ்வாமை இல்லாகும்**

## குறள் சாரம் 

எல்லார் இடத்தும்  இன்பத்தை மிகுவிக்கும் இனிய சொல்லை சொல்பவர்க்கு துன்பத்தை மிகுவிக்கும் வறுமை இல்லை.

## பரிமேலழகர் உரை

**யார்மாட்டும் இன்பு உறூஉம் இன்சொலவர்க்கு** - எல்லார் மாட்டும் இன்பத்தை மிகுவிக்கும் இன்சொல்லை உடையார்க்கு  

**துன்பு உறூஉம் துவ்வாமை இல்லாகும்** - துன்பத்தை மிகுவிக்கும் நல்குரவு இல்லையாம். 

## பரிமேலழகர் உரைகுறிப்பு   

நா முதலிய பொறிகள், சுவை முதலிய புலன்களை நுகராமை உடைமையின், துவ்வாமை என்றார்.  
யார் மாட்டும் இன்புஉறூஉம் இன்சொலவர்க்குப் பகையும் நொதுமலும் இன்றி உள்ளது நட்பேயாம்,  
ஆகவே அவர் எல்லாச் செல்வமும் எய்துவர்' என்பது கருத்து.   

## பொருட்குறிப்பு 

நா முதலிய பொறிகள்  
சுவை முதலிய புலன்களை நுகராமை உடைமையின்,  
**துவ்வாமை** என்றார்.  

**யார் மாட்டும் இன்புஉறூஉம் இன்சொலவர்க்குப்**  
பகையும் நொதுமலும் இன்றி உள்ளது நட்பேயாம்,  
ஆகவே அவர் எல்லாச் செல்வமும் எய்துவர் என்பது கருத்து.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/Fkn5aUPWyAU?t=5761

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

நல்குரவு    - வறுமை  
துவ்வாமை - அனுபவிக்க இல்லாமை  
நொதுமல்  - விருப்பு (உறவு), வெறுப்பு (பகை) இல்லாத நடுவுநிலை

## பொருட்குறிப்பு விளக்கம்

எல்லார் இடத்திலும் இன்பத்தைக் கொடுக்கும் இனிய சொல் உடையவர்க்கு, ஐம்புலன்களால் இன்பங்களை அனுபவிக்க இயலாத வறுமையே இருக்காது என்றார். அதாவது, எல்லா புலன்களால் இன்பம் (செல்வம்) மட்டுமே கிட்டும். அதுமட்டும் அல்லாது, பகையோ, நடுவு நிலையான நொதுமலும் இல்லாமல், எல்லோரிடத்தும் நட்பே அமையும் என்று, இன்சொல்லினால் வரும் பயனைக் கூறுகிறார்.

## இலக்கணக்குறிப்பு விளக்கம்

துன்புறூஉம், இன்புறூஉம் - மிகுவிக்கும் என்னும் பொருள்பட, அளபெடையாகக் கூறினார்.

## ஆங்கில கருத்தாக்கம் 


