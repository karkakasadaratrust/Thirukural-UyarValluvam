உ

## குறள் எண் 

**கண்ணோட்டம் – குறள் – 0ருஅ0 - 0580**  

## குறள் 

**பெயக்கண்டும் நஞ்சுஉண்டு அமைவர் நயத்தக்க  
நாகரிகம் வேண்டு பவர்.**  

## கொண்டு கூட்டும் முறை

**நஞ்சு பெயக் கண்டும் உண்டு அமைவர் நயத்தக்க நாகரிகம் வேண்டுபவர்**

## குறள் சாரம் 

**எல்லோராலும் விரும்பத்தக்க நாகரிகம் என்னும் கண்ணோட்டம் உடையவர்  யார்**  
தம்மோடு பழகியவர்கள் விஷத்தைக் கொடுக்கிறார்கள் என்பதை அறிந்திருந்தும் இரக்கம்காட்டாமல் இருக்கக்கூடாது.  
ஆதலால் அதனைஉண்டு மேற்கொண்டும் அவரோடு பழகுபவர்கள் எல்லோராலும் விரும்பத்தக்க கண்ணோட்டம் உடையவர்களாவர்.  

## பரிமேலழகர் உரை

**நஞ்சு பெயக் கண்டும் உண்டு அமைவர்** - பயின்றார் தமக்கு நஞ்சிடக் கண்டுவைத்தும் கண் மறுக்கமாட்டாமையின் அதனைஉண்டு பின்னும்அவரோடு மேவுவர்  

**நயத்தக்க நாகரிகம் வேண்டுபவர்** - யாவரானும் விரும்பத்தக்க கண்ணோட்டத்தினை வேண்டுபவர்.

## பரிமேலழகர் உரைகுறிப்பு   

நாகரிகம்என்பது கண்ணோட்டமாதல் 'முந்தை இருந்து நட்டோர் கொடுப்பின் நஞ்சும் உண்பர் நனி நாகரிகர்' (நற்றினை  355 ) என்பதனானும் அறிக.   
அரசர் அவரைஒறாது கண்ணோடற்பாலது தம்மாட்டுக் குற்றம்செய்துழி என்பது இவ்விரண்டு பாட்டானும் கூறப்பட்டது.    

## பொருட்குறிப்பு 

**நாகரிகம்**என்பது கண்ணோட்டமாதல் 'முந்தை இருந்து நட்டோர் கொடுப்பின் நஞ்சும் உண்பர் நனி நாகரிகர்' (நற்றினை  355 ) என்பதனானும் அறிக.   

அரசர் அவரைஒறாது கண்ணோடற்பாலது தம்மாட்டுக் குற்றம்செய்துழி என்பது இவ்விரண்டு பாட்டானும் ( குறள் 0579 - 0580 ) கூறப்பட்டது.    

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

இராமாயணம் - வாலி வதை & ராவணன் வதை   

## தொன்மையான சொற்கள்

**நஞ்சு** - பிடிக்காத விடயங்கள்   

## பொருட்குறிப்பு விளக்கம்

>**நற்றினை  355 - திணை : குறிஞ்சி**
	
>புதல்வன் ஈன்ற பூங்கண் மடந்தை   
>முலைவாய் உறுக்குங் கைபோல் காந்தள்   
>குலைவாய் தோயுங் கொழுமடல் வாழை   
>அம்மடற் பட்ட அருவித் தீநீர் 5  
>செம்முக மந்தி ஆரும் நாட  
>**முந்தை இருந்து நட்டோர் கொடுப்பின்   
>நஞ்சும் உண்பர் நனிநா கரிகர்**  
>அஞ்சில் ஓதியென் தோழி தோள்துயில்   
>நெஞ்சின் இன்புறாய் ஆயினும் அதுநீ 10  
>என்கண் ஓடி அளிமதி   
>நின்கண் அல்லது பிறிதியாதும் இலளே.   


>**புதல்வன் ஈன்ற பூங் கண் மடந்தை முலைவாய் உறுக்கும் கைபோல்** - புதல்வனைப் பெற்ற நீலமலர் போன்ற கண்ணையுடைய மடந்தை தன் கொங்கையைக் கையாலே பிடித்துத் தன் புதல்வன் வாயில் வைப்ப அக் குழந்தை அதன்கணுள்ள பாலைப் பருகுவதுபோல  
>**காந்தள் குலைவாய் தோயும் கொழுமடல் வாழை** - காந்தளின் பூக்கொத்தொடு பொருந்திய கொழுவிய மடலையுடைய வாழைப்பூவின்  
>**அம் மடல் பட்ட அருவித் தீ நீர் செம்முக மந்தி ஆரும் நாட** - அந்த மடலுட்பட்ட அருவி போலப் பெருகிவரும் இனிய நீரைச் சிவந்த முகத்தையுடைய பெண்குரங்கு பற்றிப் பருகா நிற்கும் மலைநாடனே!  
>**நட்டோர் முந்தை இருந்து கொடுப்பின்** - நட்புடையாளர் கண்ணோட்டமுடையார்க்கு எதிரே சென்றிருந்து 'இதனை நீயிர் உண்பீராக!' என்று நஞ்சைக் கலந்து கொடுத்தாலும்  
>**நனி நாகரிகர் நஞ்சும் உண்பர்** - நட்பின் மிக்க அக் கண்ணோட்டமுடையார் அது நஞ்செனக் கண்டு வைத்தும் கண் மறுக்கமாட்டாமையின் அதனையுண்டு பின்னும் அவரோடு மேவுவார்  
>**அது நீ அம் சில் ஓதி என் தோழி தோள் துயில் நெஞ்சின் இன்புறாய்** - நீ அத்தகைய நட்புடையனா யிருந்தும் அழகிய சிலவாய கூந்தலையுடைய என் தோழியின் தோளிலே துயிலுவதை நின் உள்ளத்து இன்பமாகக் கொண்டாயல்லை  
>**ஆயினும்** - அங்ஙனம் கொள்ளாயேயாயினும்  
>**என் கண் ஓடி அளி** - என்பால் உள்ள கண்ணோட்டத்தினாலாவது இவளுடைய தோளிலே துயிலுவதனை இன்பமாகக் கொண்டு தலையளி செய்வாயாக!  
>**நின் கண் அல்லது பிறிது யாதும் இலள்** - இவள்தான் நின்பால் அடைக்கலமாக உடையள் அல்லது வேறொரு களைகணும் உடையள் அல்லள்காண்   

>http://www.tamilvu.org/node/154572?linkid=20656  

## இலக்கணக்குறிப்பு விளக்கம்


## ஆங்கில கருத்தாக்கம் 


