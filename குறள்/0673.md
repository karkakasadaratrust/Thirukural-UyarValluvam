உ

## குறள் எண் 

**வினை செயல்வகை – குறள் – ௦௬௭௩ - 0673**

## குறள் 

**ஒல்லும்வாய் எல்லாம் வினைநன்றே ஒல்லாக்கால்  
செல்லும்வாய் நோக்கிச் செயல்.**  

## கொண்டு கூட்டும் முறை

**ஒல்லும் வாய் எல்லாம் வினை நன்று ஒல்லாக்கால் செல்லும்வாய் நோக்கிச் செயல்**

## குறள் சாரம் 

**இடத்திற்கு ஏற்ப செயல்படும் முறை**  
செயலாற்றும்போது வெற்றி கிட்டுமிடத்தில் எல்லாம் போர் செய்வதே நல்லது.  
போரில் வெற்றி கிடைக்காது என்ற பட்சத்தில், மற்ற மூன்று வழிமுறைகளில் ( சாம, பேத, தானம் ) எந்த வழியால் அக்காரியம் முடியுமோ அவ்வழியை ஆராய்ந்து செய்யவேண்டும்.  

## பரிமேலழகர் உரை

**ஒல்லும் வாய் எல்லாம் வினை நன்று** - வினைசெய்யுங்கால் இயலுமிடத்தெல்லாம் போராற்செய்தல் நன்று  

**ஒல்லாக்கால் செல்லும்வாய் நோக்கிச் செயல்** - அஃது இயலாவிடத்து ஏனை மூன்று உபாயத்துள்ளும் அது முடிவதோர் உபாயம் நோக்கிச் செய்க.  

## பரிமேலழகர் உரைகுறிப்பு   

இயலுமிடம் பகையின்தான் வலியனாகிய காலம்.  
அக்காலத்துத் தண்டமே நன்று என்றார், அஞ்சுவது அதற்கேயாகலின்.  
இயலாஇடம் ஒத்த காலமும் மெலிய காலமும்.  
அவ்விரண்டு காலத்தும் சாம பேத தானங்களுள் அது முடியும் உபாயத்தாற் செய்க என்றார்.  
அவை ஒன்றற்கொன்று வேறுபாடுடையவேனும் உடம்படுத்தற்பயத்தான் தம்முள் ஒக்குமாகலின்.  
இதனான் வலியான், ஒப்பான், மெலியான் என நிலை மூவகைத்து என்பதூஉம் அவற்றுள் வலியது சிறப்பும், கூறப்பட்டன.   

## பொருட்குறிப்பு 

**இயலுமிடம்** - பகையின்தான் வலியனாகிய காலம்.  
அக்காலத்துத் தண்டமே நன்று என்றார், அஞ்சுவது அதற்கேயாகலின்.  

**இயலாஇடம்** ஒத்த காலமும் மெலிய காலமும்.  
அவ்விரண்டு காலத்தும் சாம பேத தானங்களுள் அது முடியும் உபாயத்தாற் செய்க என்றார்.  

அவை ஒன்றற்கொன்று வேறுபாடுடையவேனும் உடம்படுத்தற்பயத்தான் தம்முள் ஒக்குமாகலின்.  
இதனான் வலியான், ஒப்பான், மெலியான் என நிலை மூவகைத்து என்பதூஉம் அவற்றுள் வலியது சிறப்பும், கூறப்பட்டன.    

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

வலி அதிகமாயிருப்பின் - தண்டத்தினால் வெற்றி உறுதி என்னும் ஆராய்ச்சித் தெளிவு உண்டாயின் போர் செய்தல் நன்று.  

இயலும் இடம் - வலி மிகுந்த காலம்.  
இயலா இடம் - 1. எதிரிக்கு இணையான காலம்; 2. எதிரியின் வலிமையை விடக் குறைந்த வலியுள்ள காலம்.  

இயலா இடத்தில் மற்ற மூன்று (3) (சாம, பேத, தான) உபாயங்களுள் ஒன்றைக் கொண்டு வினை முடித்தல் அறிவுறுத்தப் படுகிறது.  
இம்மூன்று உபாயங்களும் வெவ்வேறாயினும், ஏதேனும் ஒன்றையோ அல்லது மூன்று உபாயங்களையோ அதற்கேற்றவாறு உபயோகித்து வெற்றிபெறுதல் வலியுறுத்தப் படுகிறது.  

## இலக்கணக்குறிப்பு விளக்கம்


## ஆங்கில கருத்தாக்கம் 


