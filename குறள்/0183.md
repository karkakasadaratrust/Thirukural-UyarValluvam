உ

## குறள் எண் 

**புறங்கூறாமை - குறள் - 0கஅ௩ - 0183**  

## குறள்  

**புறங்கூறிப் பொய்த்துயிர் வாழ்தலின் சாதல்  
அறங்கூறும் ஆக்கந் தரும்.** 

## கொண்டு கூட்டும் முறை

**புறங்கூறிப் பொய்த்து உயிர் வாழ்தலின், சாதல் அறம் கூறும் ஆக்கம் தரும்**  

## குறள் சாரம் 

**எதை செய்வதைவிட செத்துப்போவது ஒருவனுக்கு உயர்வைத்தரும்**  
மற்றவனை அவன் இல்லாதபோது இழிவாகப்பேசி, அவன் இருக்கும்போது அவனுக்கு நல்லவன்போன்று பொய்யாக நடித்து ஒருவன் உயிர்வாழ்வதைவிட செத்துப்போதல் அறநூல்கள் சொல்லும் ஆக்கத்தைக் கொடுக்கும்.  

## பரிமேலழகர் உரை

**புறங்கூறிப் பொய்த்து உயிர் வாழ்தலின்** - பிறனைக் காணாதவழி இகழ்ந்துரைத்துக் கண்டவழி அவற்குஇனியனாகப் பொய்த்து ஒருவன் உயிர்வாழ்தலின்  

**சாதல் அறம் கூறும் ஆக்கம் தரும்** - அது செய்யாது சாதல் அவனுக்கு அறநூல்கள் சொல்லும் ஆக்கத்தைக் கொடுக்கும்.  

## பரிமேலழகர் உரைகுறிப்பு   

பின்புறங்கூறிப் பொய்த்தல்ஒழிதலின், சாதல் ஆக்கம்தரும் என்றார்.  
ஆக்கம் அஃதுஒழிந்தார் மறுமைக்கண் எய்தும் பயன்.  
அறம் ஆகுபெயர்.  
தரும்என்பது இடவழுஅமைதி. 

## பொருட்க்குறிப்பு 

பின்புறங்கூறிப் பொய்த்தல்ஒழிதலின், **சாதல் ஆக்கம்தரும்** என்றார்.  

**ஆக்கம்** - அஃதுஒழிந்தார் மறுமைக்கண் எய்தும் பயன்.  

## இலக்கணக்குறிப்பு  

**அறம்** ஆகுபெயர்  

**தரும்** என்பது இடவழுஅமைதி  

## உயர் வள்ளுவ வகுப்பு காணொளி

https://youtu.be/r-xptoFJWl4?t=2759

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது ஆகுபெயர் எனப்படும்.   **ஈண்டு அறம்  என்பது அறநூல்களைக் குறித்து நிற்கிறது.**                      

**வழுநிலை** - முன்னோர் ஒரு கருத்தை எங்ஙனம், எவ்வாறு கூறிச் சென்றனரோ, அங்ஙனம் அவ்வாறே கூற வேண்டும். இதற்கு மரபு என்று பெயர். இது தொன்றுதொட்டுத் தொடர்ந்து வரவேண்டும். இது மாறினால், மாற்றிக் கூறினால் அது வழுவாம். வழு - குற்றம். வழுவமைதி - இலக்கணக்காரர் இவற்றையெல்லாம் வழு என்று ஒத்துக்கொண்ட போதிலும் அவற்றிற்கும் அமைதி (காரணம்) கூறி இலக்கணத்தில் சேர்த்துக் கொண்டனர். இவற்றையே வழுவமைதிகள் என்பர். **வழுவமைதிகள் ஏழு வகைப்படும்.**     
**இட வழுவமைதி** - தன்மை, முன்னிலை, படர்க்கை ஆகிய மூவிடங்களில் ஓர் இடத்தில் பிறக்க வேண்டிய சொல் வேறிடத்தில் தழுவி வந்தால் அஃது இடவழுவமைதி எனப்படும்.    

**ஈண்டு தரும் என்பது முன்னிலை இடத்தில் வரவேண்டியது படர்க்கை இடத்தில் வருகின்றது.** 

## ஆங்கில கருத்தாக்கம் 


