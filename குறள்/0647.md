உ

## குறள் எண் 

**சொல்வன்மை – குறள் – 0௬௪௭ - 0647**  

## குறள் 

**சொலல்வல்லன் சோர்விலன் அஞ்சான் அவனை  
இகல்வெல்லல் யார்க்கும் அரிது.**  

## கொண்டு கூட்டும் முறை

**சொலல் வல்லன் சோர்வு இலன் அஞ்சான் அவனை இகல் வெல்லல் யார்க்கும் அரிது**

## குறள் சாரம் 

**பேசுவதில் வெற்றிதரும் மூன்று குணங்கள்**  
* தான் நினைத்தகாரியங்களைப் பிறர்க்குத் தகுந்தபடி பேசுவதில் வல்லவனாகவும்,  
* தான் நினைத்தகாரியங்கள் மிகப்பலவாக இருந்தால் அவற்றைச் சொல்வதில் ஒன்றையும் தவறவிடாது சொல்பவனாகவும்,  
* சபைக்கு அஞ்சாதவனாகவும் இருக்கக்கூடியவன் எவனோ அவனை யாராலும் சொற்போரில் வெல்லமுடியாது.  

## பரிமேலழகர் உரை

**சொலல் வல்லன்** - தான்எண்ணிய காரியங்களைப் பிறர்க்கேற்பச் சொல்லுதல் வல்லனாய்  

**சோர்வு இலன்** - அவை மிகப் பலவாயவழி ஒன்றினும் சோர்விலனாய்  

**அஞ்சான்** - அவைக்கு அஞ்சானாயினான் யாவன்  

**அவனை இகல் வெல்லல் யார்க்கும் அரிது** - அவனை மாறுபாட்டின்கண் வெல்லுதல் யாவர்க்கும் அரிது.

## பரிமேலழகர் உரைகுறிப்பு   

ஏற்பச் சொல்லுதல் அவர்க்கு அவை காரியமல்லவாயினும் ஆம்எனத் துணியும்வகை சொல்லுதல்.  
சோர்வு சொல்ல வேண்டுவதனை மறப்பான் ஒழிதல்.   
இம்மூன்று குணமும் உடையானை மாற்றாராய்ப் பிரித்தல் பொருத்தல் செய்து வெல்வாரில்லை என்பதாம்.    

## பொருட்குறிப்பு 

**ஏற்பச் சொல்லுதல்** - அவர்க்கு அவை காரியமல்லவாயினும் ஆம்எனத் துணியும்வகை சொல்லுதல்.  

**சோர்வு** - சொல்ல வேண்டுவதனை மறப்பான் ஒழிதல்.   

இம்மூன்று குணமும் உடையானை மாற்றாராய்ப் பிரித்தல் பொருத்தல் செய்து வெல்வாரில்லை என்பதாம்.    

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**அஞ்சான்** - சபையில் துணிவுடன் பேசுபவன்  

## பொருட்குறிப்பு விளக்கம்

1. தான் எண்ணிய மிகப்பலவாய விடயங்கள் அனைத்தையும்   
2. (அவையச்சம் இல்லாமல்) அவையில் துணிவுடன்   
3. பிறர்க்கேற்பச் சொல்வதில் வல்லவனாய் இருத்தல் - நாம் கூறியதை மறுக்கும் மனநிலையில் அவையோர் இருந்தாலும், சொலல்வல்லவனின் தகுதியால் நம் கருத்திற்கு உடன்படுதல் (ஒத்துக்கொள்ளுதல்).    

இம்மூன்று குணங்கள் (தகுதிகள்) கொண்ட அமைச்சனை வெல்லக் கூடியவர் யாருமில்லை.  

பிரித்தல் பொருத்தல் தொழில் மூலம் வெல்ல நினைக்கும் எதிரிகள் எவருமில்லை.  
அமைச்சனின் தொழில் - பிரித்தல் பொருத்தல் (குறள் 633).  

## இலக்கணக்குறிப்பு விளக்கம்


## ஆங்கில கருத்தாக்கம் 


