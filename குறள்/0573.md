உ

## குறள் எண் 

கண்ணோட்டம் – குறள் – ௦௫௭௩ - 0573  

## குறள் 

**பண்என்னாம் பாடற்கு இயைபின்றேல் கண்என்னாம்  
கண்ணோட்டம் இல்லாத கண்.**  

## கொண்டு கூட்டும் முறை

**பண் என்னாம் பாடற்கு இயைபு இன்றேல் கண் என்னாம் கண்ணோட்டம் இல்லாதகண்**

## குறள் சாரம் 

**கண்ணோட்டம் இல்லாத கண்ணால் என்ன பயன்**  
பாடும் தொழிலோடு பொருந்தவில்லை என்றால் இசை என்ன பயனைத்தரும்.  
அதுபோல, கண்ணோட்டம் இல்லாதபொழுது கண் என்ன பயனைத்தரும்.  

## பரிமேலழகர் உரை

**பண் என்னாம் பாடற்கு இயைபு இன்றேல்** - பண் என்னபயத்ததாம் பாடல்தொழிலோடு பொருத்தமின்றாயின்  

**கண் என்னாம் கண்ணோட்டம் இல்லாதகண்** - அதுபோலக் கண் என்னபயத்ததாம் கண்ணோட்டமில்லாதஇடத்து.  

## பரிமேலழகர் உரைகுறிப்பு   

பண் கண் என்பன சாதிப்பெயர்.  
பண்களாவன பாலை, யாழ் முதலிய நூற்றுமூன்று.  
பாடல் தொழில்களாவன யாழின்கண் வார்தல் முதலிய எட்டும், பண்ணல் முதலிய எட்டும், மிடற்றின்கண் எடுத்தல், படுத்தல், நலிதல், கம்பிதம், குடிலம்என்னும் ஐந்தும், பெருவண்ணம், இடைவண்ணம், வனப்புவண்ணம் முதலிய வண்ணங்கள் எழுபத்தாறுமாம்.   
இவற்றோடு இயையாதவழிப் பண்ணால் பயன்இல்லாதவாறுபோலக் கண்ணோட்டத்துஇயையாத வழிக் கண்ணால்பயனில்லை என்பதாம்.  
கண் சென்றவழி நிகழ்தல்பற்றி அதனை இடமாக்கினார்.  
இறுதிக்கண் கண் என்பதனைக் கண்ணகல் ஞாலம் (திரிகடுகம் 1) என்புழிப் போலக் கொள்க.   

## பொருட்குறிப்பு 

**பண்களாவன** - பாலை, யாழ் முதலிய நூற்றுமூன்று.  

**பாடல் தொழில்களாவன** -  
* யாழின்கண் வார்தல் முதலிய எட்டும்,  
* பண்ணல் முதலிய எட்டும்,  
* மிடற்றின்கண் எடுத்தல், படுத்தல், நலிதல், கம்பிதம், குடிலம்என்னும் ஐந்தும்,  
* பெருவண்ணம், இடைவண்ணம், வனப்புவண்ணம் முதலிய வண்ணங்கள் எழுபத்தாறுமாம்.   

இவற்றோடு இயையாதவழிப் பண்ணால் பயன்இல்லாதவாறுபோலக் கண்ணோட்டத்துஇயையாத வழிக் கண்ணால்பயனில்லை என்பதாம். 

கண் சென்றவழி நிகழ்தல்பற்றி அதனை இடமாக்கினார்.  

இறுதிக்கண் **கண்** என்பதனைக் _**கண்ணகல் ஞாலம் (திரிகடுகம் 1)**_ என்புழிப் போலக் கொள்க.     

## இலக்கணக்குறிப்பு  

**பண் கண்** என்பன சாதிப்பெயர்.  

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்
  
  
  
>**திரிகடுகம் காப்பு**  

>**கண்ணகல் ஞாலம் அளந்ததூஉம் காமருசீர்த்  
>தண்ணறும் பூங்குருந்தம் சாய்த்ததூஉம் - நண்ணிய  
>மாயச் சகடம் உதைத்ததூஉம் இம்மூன்றும்  
>பூவைப்பூ வண்ணன் அடி.**  


>**கண் அகல்** - இடம் அகன்ற,  
>**ஞாலம்** - பூமியை,  
>**அளந்ததூஉம்** - அளந்ததும்,  
>**காமரு** - விரும்பப்பட்ட,  
>**சீர்** - சிறப்பையுடைய,  
>**தண்** - குளிர்ச்சியும்,  
>**நறும்** - மணமும் (பொருந்திய),  
>**பூ குருந்தம்** - மலர்களையுடைய குருந்த மரத்தை,  
>**சாய்த்ததூஉம்** - முறித்ததும்,   
>**நண்ணிய** - கிட்டிவந்த,  
>**மாயச் சகடம்** - வஞ்சகமான வண்டியை,  
>**உதைத்ததூஉம்** - உதைத்ததும்,  
>**இ மூன்றும்** - ஆகிய இம் மூன்றும் (செய்தவை),  
>**பூவை** - காயாம்பூவைப் போலும்,  
>**வண்ணன்** - நிறத்தினையுடைய திருமாலின்,  
>**அடி** - திருவடிகளாம்; (என்றவாறு).  

>http://www.tamilvu.org/slet/l2200/l2200uri.jsp?song_no=0&book_id=43&head_id=43&sub_id=1050  

## இலக்கணக்குறிப்பு விளக்கம்


## ஆங்கில கருத்தாக்கம் 


