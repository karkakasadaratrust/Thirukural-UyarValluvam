உ

## குறள் எண் 

**அறன் வலியுறுத்தல் - குறள் - ௦௦௩௯ - 0039**  

## குறள் 

**அறத்தான் வருவதே இன்பம்மற் றெல்லாம்  
புறத்த புகழு மில.** 

## கொண்டு கூட்டும் முறை

**அறத்தான் வருவதே இன்பம் மற்று எல்லாம் புறத்த புகழும்  இல.** 

## குறள் சாரம் 

இன்பமும், அதனால் வரும் புகழும் என்பது  
அறத்தால் மட்டுமே வரும்.  
மற்றவை எல்லாம் வெளியே தெரியும் பகட்டு.  

## பரிமேலழகர் உரை

**அறத்தான் வருவதே இன்பம்** - இல்லறத்தோடு பொருந்தி வருவதே இன்பமாவது  

**மற்று எல்லாம் புறத்த** - அதனோடு பொருந்தாது வருவன எல்லாம் இன்பமாயினும் துன்பத்தினிடத்த  

**புகழும் இல** - அதுவேயும் அன்றிப் புகழும் உடைய அல்ல.  

## பரிமேலழகர் உரைகுறிப்பு   
ஆன் உருபு ஈண்டு உடனிகழ்ச்சிக்கண் வந்தது, 'தூங்கு கையான் ஓங்கு நடைய' (புறநா.22) என்புழிப்போல.  
இன்பம் - காம நுகர்ச்சி, அஃதாமாறு காமத்துப்பாலின் முதற்கண் சொல்லுதும்.  
இன்பத்தின் புறம் எனவே துன்பமாயிற்று.  
பாவத்தான் வரும் பிறனில் விழைவு முதலாயின அக்கணத்துள் இன்பமாய்த் தோன்றும் ஆயினும், பின் துன்பமாய் விளைதலின் புறத்த என்றார்.  
அறத்தோடு வாராதன புகழும் இல எனவே, வருவது புகழும் உடைத்து என்பது பெற்றாம்.  
இதனான் அறம் செய்வாரே இம்மை இன்பமும் புகழும் எய்துவர் என்பது கூறப்பட்டது.  

## பொருட்குறிப்பு 

**இன்பம்** - காம நுகர்ச்சி,  
அஃதாமாறு  
காமத்துப்பாலின் முதற்கண் சொல்லுதும்.  

இன்பத்தின் புறம் எனவே துன்பம் ஆயிற்று.  

பாவத்தான் வரும் பிறனில் விழைவு முதலாயின  
அக்கணத்துள் இன்பமாய்த் தோன்றும் ஆயினும்,  
பின் துன்பமாய் விளைதலின் **புறத்த** என்றார்.

அறத்தோடு வாராதன **புகழும் இல** எனவே,  
வருவது புகழும் உடைத்து என்பது பெற்றாம்.  

இதனான்  
அறம் செய்வாரே  
இம்மை இன்பமும் புகழும் எய்துவர் என்பது கூறப்பட்டது.  

## இலக்கணக்குறிப்பு  

ஆன் உருபு ஈண்டு உடனிகழ்ச்சிக்கண் வந்தது,  
**தூங்கு கையான் ஓங்கு நடைய** (புறநானூறு .22) என்புழிப்போல.   

## உயர் வள்ளுவ வகுப்பு காணொளி

https://youtu.be/L3yzvEAP9os?t=6849 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

இன்பமும், அதனால் வரும் புகழும் என்பது  
அறத்தால் மட்டுமே வரும்.  
மற்றவை எல்லாம் வெளியே தெரியும் பகட்டு.

## இலக்கணக்குறிப்பு விளக்கம்

**புறநானுறு 22.  ஈகையும் நாவும்!**  
பாடியவர் : குறுங்கோழியூர் கிழார்.  
பாடப்பட்டோன் : சேரமான் யானைக்கட் சேஎய் மாந்தரஞ் சேரல் இரும்பொறை.  
திணை : வாகை.  
துறை : அரசவாகை.  

தூங்கு கை**யான்** ஓங்கு நடைய,  
உறழ் மணியான் உயர் மருப்பின,  
பிறை நுதலான் செறல் நோக்கின,  
பா வடியால் பணை எருத்தின,  
தேன் சிதைந்த வரை போல,  
மிஞிறு ஆர்க்கும் கமழ்கடா அத்து,  

களிறு தொங்கும் கை, பெருமித நடை, ஒலிக்கும் மணி, மேலே வளைந்து
உயர்ந்திருக்கும் கொம்பு, பிறை போன்ற நெற்றி, சினம் கொண்ட பார்வை,
விரிந்த காலடி, பருத்த கழுத்து, தேன் சிந்தும் மலை போல வண்டு
மொய்க்க ஒழுகும் மதநீர், இரும்பைப் போன்ற தலை, வலிமை –
ஆகியவற்றைக் கொண்ட உன் வாலிபக் களிறு அதன் நிலைகளத்தில்
கட்டிக் கிடக்கிறது. 

http://www.tamilsurangam.in/literatures/ettuthogai/purananooru/purananooru_22.html

## ஆங்கில கருத்தாக்கம் 


