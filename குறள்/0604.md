உ

## குறள் எண் 

**மடியின்மை – குறள் – 0௬0௪ - 0604**  

## குறள் 

**குடிமடிந்து குற்றம் பெருகும் மடிமடிந்து  
மாண்ட உஞற்றி லவர்க்கு.**  

## கொண்டு கூட்டும் முறை

**மடி மடிந்து மாண்ட உஞற்று இலவர்க்கு குடி மடிந்து குற்றம் பெருகும்**

## குறள் சாரம் 

**சோம்பலினால் வரும் தீங்கின் எல்லை**  
சோம்பலில் வீழ்வதால் சிறந்த முயற்சி இல்லாதவர்களுக்கு குடும்பமும் அழிந்து தீமைகளும் அதிகமாகும்.  

## பரிமேலழகர் உரை

**மடி மடிந்து மாண்ட உஞற்று இலவர்க்கு** - மடியின்கண்ணே வீழ்தலான் திருந்திய முயற்சி இலராயினார்க்கு  

**குடி மடிந்து குற்றம் பெருகும்** - குடியும் மடிந்து குற்றமும் பல்கும். 

## பரிமேலழகர் உரைகுறிப்பு   

மடிந்து எனத் திரிந்துநின்ற வினையெச்சம் இலவர் என்னுங் குறிப்பு வினைப்பெயர் கொண்டது.  
குற்றங்கள் முன்னர்க் கூறுப.  
இவை நான்குபாட்டானும் மடியின் தீமை கூறப்பட்டது.     

## பொருட்குறிப்பு 
 
குற்றங்கள் முன்னர்க் (குறள் 0605 - 0608) கூறுப.  
இவை நான்குபாட்டானும் (குறள் 0601 0604) மடியின் தீமை கூறப்பட்டது.

## இலக்கணக்குறிப்பு  

**மடிந்து** எனத் திரிந்துநின்ற வினையெச்சம் **இலவர்** என்னுங் குறிப்பு வினைப்பெயர் கொண்டது.   

## உயர் வள்ளுவ வகுப்பு காணொளி

https://youtu.be/2lF23br0TV8?t=1500 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**மாண்ட** - மாட்சிமைபெற்ற  
**உஞற்று** - முயற்சி   

## பொருட்குறிப்பு விளக்கம்


## இலக்கணக்குறிப்பு விளக்கம்

தமிழில் சொல்லோடு சொல் இணையும் புணர்ச்சியில் சொற்களில் மாற்றம் உண்டாவதைத் **திரிபு** என வழங்குவர். இந்த மாற்றங்களைத் தொல்காப்பியம் மெய் பிறிதாதல், மிகுதல், குன்றல் என மூவகையாகப் பாகுபாடு செய்துகொள்கிறது. நன்னூல் திரிதலை விகாரம் எனக் குறிப்பிடுகிறது.    
**ஈண்டு மடியின்கண்ணே என்பது திரிந்து மடிந்து என நின்றது.**         

**வினையெச்சம்** - ஒரு வினைச்சொல் முற்றிலும் பொருள் கொடுப்பதற்காக வினைமுற்றைத் தழுவிநிற்கும். இதனுடைய வினை (செயல்) முடியாது எச்சமாக இருக்கும். அதுவே வினையெச்சமாம். இதில் காலம் தோன்றும்; பால் தோன்றாது; செய்து, செய, செயின் என்ற வாய்ப்பாட்டு முறையில் வரும். சான்று : கற்று அடங்கினான் - இறந்த காலம், காண விழைகின்றான் - நிகழ் காலம், பேசின் பயன் உண்டு - எதிர் காலம்.   
**ஈண்டு மடிந்து என்பது வினையெச்சம்.**  

**குறிப்பு வினையாலணையும் பெயர் (குறிப்பு வினைப்பெயர்)** : காலம் காட்டாமல் வினையைச் செய்தவனையோ அல்லது பொருளையோ குறிக்கும் பெயர்ச்சொல்லாக மாறிப் பெயராக வருவது வினையாலணையும் பெயர்.     
ஈண்டு மடிந்து என்னும் வினையெச்சம் இலவர் என்னும் குறிப்பு வினைப்பெயர் கொண்டு முடிந்தது. சோம்பல் கொண்டதால் முயற்சியில்லாதவர் என்பதால் குறிப்பு வினைப்பெயர்.

## ஆங்கில கருத்தாக்கம் 


