உ

## குறள் எண் 

**வெருவந்த செய்யாமை – குறள் – 0ரு௬உ - 0562**  

## குறள் 

**கடிதோச்சி மெல்ல வெறிக நெடிதாக்கம்  
நீங்காமை வேண்டு பவர்.**  

## கொண்டு கூட்டும் முறை

**கடிது ஒச்சி, மெல்ல எறிக, ஆக்கம் நெடிது நீங்காமை வேண்டுபவர்**

## குறள் சாரம் 

**குடிகள் பயப்படும் காரியங்களைச் செய்யாமையின் தன்மை**  
செல்வம் நீண்டகாலம் நிலைத்திருக்க வேண்டும் என்று விரும்புகிறவர்கள்,   
குற்றத்திற்கு ஏற்ற தண்டனை கொடுக்கத் தொடங்கும்போது அளவுக்கு அதிகமான தண்டனை கொடுப்பவரைப் போன்று தொடங்கி,  
தண்டனை கொடுக்கும்போது அளவாகக் கொடுக்க வேண்டும்.  

## பரிமேலழகர் உரை

**கடிது ஒச்சி** - அவ்வொத்தாங்கு ஒறுத்தல் தொடங்குங்கால் அளவிறப்பச் செய்வார்போல் தொடங்கி,  

**மெல்ல எறிக** - செய்யுங்கால் அளவிறவாமல் செய்க,  

**ஆக்கம் நெடிது நீங்காமை வேண்டுபவர்** - ஆக்கம் தம்கண் நெடுங்காலம் நிற்றலை வேண்டுவார். 

## பரிமேலழகர் உரைகுறிப்பு   

கடிது ஓச்சல் குற்றஞ்செய்வார் அதனை அஞ்சுதற்பொருட்டும், மெல்லஎறிதல் யாவரும் வெருவாமைப் பொருட்டுமாம்.  
தொடங்கினஅளவில் குறைதல் பற்றி மென்மை கூறப்பட்டது.  
ஓச்சுதல் எறிதல் என்பனஇரண்டும் உவமைபற்றி வந்தன.  
இவை இரண்டுபாட்டானும் குடிகள் வெருவந்த செய்யாமையது இயல்பு கூறப்பட்டது.    

## பொருட்குறிப்பு 

* **கடிது ஓச்சல்** குற்றஞ்செய்வார் அதனை அஞ்சுதற்பொருட்டும்,  
* **மெல்லஎறிதல்** யாவரும் வெருவாமைப் பொருட்டுமாம். 

தொடங்கினஅளவில் குறைதல் பற்றி **மென்மை** கூறப்பட்டது.  

இவை இரண்டுபாட்டானும் (குறள் 0561 -0562) குடிகள் வெருவந்த செய்யாமையது இயல்பு கூறப்பட்டது.   

## இலக்கணக்குறிப்பு  

**ஓச்சுதல் எறிதல்** என்பனஇரண்டும் உவமைபற்றி வந்தன.    

## உயர் வள்ளுவ வகுப்பு காணொளி

https://youtu.be/vlZEMkU7lTE?t=1288

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

ஹிட்லர் என்று அழைக்கப்படும் கல்லூரி அதிபர்  
https://youtu.be/vlZEMkU7lTE?t=1817 

## தொன்மையான சொற்கள்

**ஒறுத்தல்** - தண்டித்தல்  

## பொருட்குறிப்பு விளக்கம்


## இலக்கணக்குறிப்பு விளக்கம்

**உவமை** : பண்பு, தொழில், பயன், உரு என்ற நான்கன் காரணமாக ஒரு பொருளை அதன் தன்மை கொண்ட மற்றொரு பொருளோடு ஒப்பிட்டுக் கூறுவது உவமை.    

ஈண்டு ஓச்சுதல் = ஓங்குதல்; எறிதல் = அடித்தல். தண்டனை கொடுக்கும் முறைகளுக்கேற்ற உவமைக்காக வந்த சொற்கள். 

## ஆங்கில கருத்தாக்கம் 


