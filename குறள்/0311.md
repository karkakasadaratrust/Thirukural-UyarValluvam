உ

## குறள் எண் 

**இன்னா செய்யாமை - குறள் - 0௩கக - 0311**  

## குறள் 

**சிறப்பீனுஞ் செல்வம் பெறினும் பிறர்க்கின்னா  
செய்யாமை மாசற்றார் கோள்.**

## கொண்டு கூட்டும் முறை

**சிறப்பு ஈனும் செல்வம் பெறினும் பிறர்க்கு இன்னா செய்யாமை மாசு அற்றார் கோள்**  

## குறள் சாரம் 

தனக்கு மிகுதியான பலன் கிடைக்கும் என்றாலும், பிறர்க்குத் துன்பம் செய்யக் கூடாது என்று கூறப்பட்டது.  
மூச்சை அடக்கிச் செய்யப்படும் யோகம் என்ற சிறப்பைத் தரக்கூடிய அணிமா முதலிய செல்வங்களை மற்றவர்களுக்குத் துன்பங்களைக் கொடுத்தும் அடைய முடியும் என்றாலும், பிறர்க்குத் துன்பம் செய்யாமல் இருப்பதே ஆகம நூல்கள் கூறியபடி மனம் தூய்மையாக இருப்பவரின் முடிவு ஆகும்.

## பரிமேலழகர் உரை

**சிறப்பு ஈனும் செல்வம் பெறினும்** - யோகமாகிய சிறப்புத் தரும் அணிமா முதலிய செல்வங்களைப் பிறர்க்குஇன்னா செய்து பெறலாமாயினும்  

**பிறர்க்கு இன்னா செய்யாமை மாசு அற்றார் கோள்** - அதனைச் செய்யாமை ஆகமங்கள் கூறிய ஆற்றான் மனந்தூயாராது துணிவு.  

## பரிமேலழகர் உரைகுறிப்பு   

உம்மை பெறாமைமேற்று.   
சிறப்பு உடையதனைச் சிறப்பு என்றும், அதன் பயிற்சியான் வாயுவை வென்று எய்தப்படுதலின் எட்டுச்சித்திகளையும் சிறப்புஈனும் செல்வம் என்றும், காமம் வெகுளி மயக்கம் என்னும் குற்றங்கள் அற்றமையான் மாசு அற்றார் என்றும் கூறினார்.   
இதனான் தமக்கொரு பயன்நோக்கிச் செய்தல் விலக்கப்பட்டது.   

## பொருட்குறிப்பு 

சிறப்பு உடையதனைச் **சிறப்பு** என்றும்,   
அதன் பயிற்சியான் வாயுவை வென்று எய்தப்படுதலின் எட்டுச்சித்திகளையும் **சிறப்பு ஈனும் செல்வம்** என்றும்,   
காமம் வெகுளி மயக்கம் என்னும் குற்றங்கள் அற்றமையான் **மாசு அற்றார்** என்றும் கூறினார்.   

இதனான் தமக்கொரு பயன்நோக்கிச் செய்தல் விலக்கப்பட்டது.   

## இலக்கணக்குறிப்பு  

உம்மை பெறாமைமேற்று.    

## உயர் வள்ளுவ வகுப்பு காணொளி

https://youtu.be/TZQY-WGOL_c?t=1337

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கோள்** - துணிவு  
**மாசு**   - குற்றம் 

## பொருட்குறிப்பு விளக்கம்


## இலக்கணக்குறிப்பு விளக்கம்

எதிர்மறை = எதிர்மறையும் , சிறப்பு = சிறப்பும், ஐயம் = ஐயமும், எச்சம் = எச்சமும், முற்று = முற்றும், அளவை = எண்ணும், தெரிநிலை = தெரிநிலையும், ஆக்கம் = ஆக்கமும் ஆகிய, எட்டு உம்மை = எட்டுப் பொருளையும் தரும் **உம்மை இடைச்சொல்**.  சான்று : அவன் வெல்லினும் வெல்லும் - இங்கே துணியாமையை உணர்த்தலால் ஐயம்.  

**ஈண்டு சித்திகள் கிடைக்கப் பெறினும் என்ற ஐயக்கருத்து பெறாமையைக் குறிக்கின்றது.**

## ஆங்கில கருத்தாக்கம் 


