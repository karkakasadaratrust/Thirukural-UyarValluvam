உ

## குறள் எண் 

**ஊழ் - குறள் - ௦௩௭௮ - 0378**  

## குறள் 

**துறப்பார்மன் துப்புர வில்லார் உறற்பால  
ஊட்டா கழியும் எனின்.**

## கொண்டு கூட்டும் முறை

**துப்புரவு இல்லார் துறப்பார், உறற்பால ஊட்டா கழியும்எனின்**

## குறள் சாரம் 

ஏழைகள் துறவு மேற்கொள்ளமைக்கு காரணம்   

## பரிமேலழகர் உரை

**துப்புரவு இல்லார் துறப்பார்** - வறுமையான் நுகர்ச்சிஇல்லாதார் துறக்கும்கருத்துடையராவர்,  

**உறற்பால ஊட்டா கழியும்எனின்** - ஊழ்கள் உறுதற்பாலவாய துன்பங்களை உறுவியாதுஒழியுமாயின். 

## பரிமேலழகர் உரைகுறிப்பு   

துறப்பார்என்பது ஆர்ஈற்று எதிர்கால முற்றுச்சொல். தம்மால் விடப்பெறுவன தாமே விடப்பெற்றுவைத்தும் கருத்து வேறுபாட்டால் துன்பமுறுகின்றது ஊழின் வலியான் என்பது எஞ்சி நிற்றலின், மன் ஒழியிசைக்கண் வந்தது.   

## பொருட்க்குறிப்பு 


## இலக்கணக்குறிப்பு  

**துறப்பார்**என்பது ஆர்ஈற்று எதிர்கால முற்றுச்சொல்.  

தம்மால் விடப்பெறுவன தாமே விடப்பெற்றுவைத்தும்  
கருத்து வேறுபாட்டால் துன்பமுறுகின்றது ஊழின் வலியான் என்பது எஞ்சி நிற்றலின்,  
மன் ஒழியிசைக்கண் வந்தது.    

## உயர் வள்ளுவ வகுப்பு காணொளி

https://youtu.be/EQyKfyODmpg?t=2447

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

பலர்பால் விகுதிகள் : அர், ஆர், மார், ர். சான்று : மறவர்(அர்), ஓதுவார்(ஆர்), தேவிமார்(மார்), பிற(ர்).      
எதிர்கால இடைநிலை : பகுபதங்களில் ப், வ் என்பன எதிர்காலத்தைக் காட்டும் இடைநிலைகள். சான்று : நடப்பான் = நட+(ப்)+ப்+ஆன், கூறுவான் = கூறு+வ்+ஆன்.   
வினைமுற்று : ஒரு செயல் முடிந்ததைக் குறிக்கும் சொல் வினைமுற்று எனப்படும். சான்று : கற்றான், பெற்றார். 
துறப்பார் - துறக்கும் என்பது முற்றுச்சொல், எதிர்காலத்தைக் காட்டுகின்றது. துறக்கும் நுகர்ச்சி இல்லாதாரைக் குறிப்பதால் ஆர் ஈற்று விகுதி பெற்று துறப்பார் என்றாயிற்று.  
மன் என்னும் இடைச்சொல் அசைநிலை, ஒழியிசை, ஆக்கம், கழிவு, மிகுதி, நிலைபேறு ஆகிய ஆறு பொருள்களில் வரும். ஒழியிசை : ஒழிந்த சொற்களைத் தருவது. சொல்லப்பட்ட பொருளன்றி மற்றொரு பொருளும் கொள்ள நிற்பது.  

**ஈண்டு வறுமையினால் உண்டாகும் துன்பத்திற்குக் காரணம் அவனுடைய ஊழ் என்பது இக்குறளின் கருத்தில் வெளிப்படையாக இல்லை; இக்கருத்து எஞ்சி நிற்றலை எடுத்துக்கூற மன் என்ற வார்த்தை ஒழியிசை என்ற இலக்கணத்தின்கண் விளக்கப்படுகிறது.** 

## ஆங்கில கருத்தாக்கம் 


