உ

## குறள் எண் 

**அன்புடைமை – குறள் - ௦௦௭௫ - 0075**  

## குறள் 

**அன்புற்று அமர்ந்த வழக்கென்ப வையகத்து  
இன்புற்றார் எய்துஞ் சிறப்பு.** 

## கொண்டு கூட்டும் முறை

**அன்பு உற்று அமர்ந்த வழக்கு என்ப, வையகத்து இன்பு உற்றார் எய்தும் சிறப்பு** 

## குறள் சாரம் 

அன்பைப் பெருக்கி அமைந்த இல்லறமே, இந்த உலகிலும், சொர்க்கத்திலும் பேரின்பத்தைத் தரும்

## பரிமேலழகர் உரை

**அன்பு உற்று அமர்ந்த வழக்கு என்ப** - அன்புடையராய் இல்லறத்தோடு பொருந்திய நெறியின் பயன் என்று சொல்லுவர் அறிந்தோர்.   

**வையகத்து இன்பு உற்றார் எய்தும் சிறப்பு** -  
* இவ்வுலகத்து இல்வாழ்க்கைக்கண் நின்று,  
* இன்பம் நுகர்ந்து,  
* அதன்மேல் துறக்கத்துச் சென்று எய்தும் பேரின்பத்தினை.   

## பரிமேலழகர் உரைகுறிப்பு   

வழக்கு ஆகுபெயர்.  
இல்வாழ்க்கைக்கண் நின்று மனைவியோடும் மக்களோடும் ஒக்கலோடும் கூடி இன்புற்றார், தாம் செய்த வேள்வித்தொழிலால் தேவராய் ஆண்டும் இன்புறுவர் ஆகலின் இன்புற்றார் எய்தும் சிறப்பு என்றார்.  
தவத்தால் துன்புற்று எய்தும் துறக்க இன்பத்தினை ஈண்டு இன்புற்று எய்துதல் அன்பானன்றி இல்லை என்பதாம்.

## பொருட்குறிப்பு 

இல்வாழ்க்கைக்கண் நின்று  
மனைவியோடும்,  
மக்களோடும்,  
ஒக்கலோடும் கூடி இன்புற்றார்  
தாம் செய்த வேள்வித்தொழிலால்  
தேவராய் ஆண்டும் இன்புறுவர் ஆகலின்,  
**இன்புற்றார் எய்தும் சிறப்பு** என்றார்.   

தவத்தால்  
துன்புற்று எய்தும் துறக்க இன்பத்தினை,  
ஈண்டு  
இன்புற்று எய்துதல்  
அன்பானன்றி இல்லை என்பதாம்.  

## இலக்கணக்குறிப்பு  

**வழக்கு** ஆகுபெயர்.  

## உயர் வள்ளுவ வகுப்பு காணொளி

https://youtu.be/2Tfxe52Fm10?t=6826 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்  

துறக்கம் - சொர்க்கம் 
ஒக்கல் - உறவு 

## பொருட்குறிப்பு விளக்கம்

இல்வாழ்க்கைக்கண் நின்று, மனைவியோடும், மக்களோடும், உறவுகளோடும் கூடி இன்பம் அடைந்தவர்கள், தாங்கள் செய்த வேள்வி காரணமாகத் தேவராக ஆகி சொர்க்கத்திலும் இன்பம் அடைவார்கள். அதனால், இன்புற்றார் எய்தும் சிறப்பு என்றார். 
தவம் செய்வதால் துன்பம் அடைந்து அதன் மூலம் கிடைக்கும் சொர்க்க இன்பத்தை, இவ்வுலகத்தில் இன்பத்தை அனுபவித்து அடைதல் என்பது அன்பு என்ற ஒன்றால்தான் முடியுமே தவிர வேறு ஒன்றால் முடியாது என்றார்.

## இலக்கணக்குறிப்பு விளக்கம்

ஆகுபெயர் - ஒன்றன் பெயர் அதனோடு தொடர்புடைய மற்றொன்றிற்கு ஆகி வருவது.
வழக்கு என்பது இல்லறத்திற்குப் பொருந்தும் நெறிக்கு, என இருந்தாலும், பொருந்துதற்கு வந்த நெறியின் பயனுக்கு ஆகி வந்ததால், இது ஆகுபெயர் ஆனது.

## ஆங்கில கருத்தாக்கம் 


