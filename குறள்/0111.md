உ

## குறள் எண் 

**நடுவு நிலைமை - குறள் - ௦௧௧௧ - 0111**  

## குறள் 

**தகுதி எனஒன்று நன்றே பகுதியால்  
பாற்பட்டு ஒழுகப் பெறின்.** 

## கொண்டு கூட்டும் முறை

**தகுதி என ஒன்றே நன்று, பகுதியான் பாற்பட்டு ஒழுகப் பெறின்**  

## குறள் சாரம் 

**நடுவுநிலைமையின் சிறப்பு**  
பகைவர், அயலவர், நண்பர் என எல்லாப் பிரிவினரிடத்தும் தன்னுடைய நீதியிலிருந்து மாறாமல் நடந்தால், நடுவுநிலைமை என்று சொல்லப்படும் ஓர் அறமே நன்று.  

## பரிமேலழகர் உரை

**தகுதி என ஒன்றே நன்று** - நடுவு நிலைமை என்று சொல்லப்படும், ஓர் அறமுமே நன்று  

**பகுதியான் பாற்பட்டு ஒழுகப் பெறின்** -  
பகை, நொதுமல் நட்பு எனும் பகுதிதோறும்,  
தன் முறைமையை விடாது ஒழுகப் பெறின்.   

## பரிமேலழகர் உரைகுறிப்பு   

தகுதி உடையதனைத் தகுதி என்றார்.  
"ஊரானோர் தேவகுலம்" என்பது போலப் பகுதியான் என்புழி ஆன்உருபு, தோறும் என்பதன் பொருட்டாய் நின்றது.  
பெறின் என்பது அவ்வொழுக்கத்து அருமை தோன்ற நின்றது.  
இதனான் நடுவுநிலைமையது சிறப்புக் கூறப்பட்டது.  

## பொருட்க்குறிப்பு 

தகுதி உடையதனைத் **தகுதி** என்றார்.  

**பெறின்** என்பது அவ்வொழுக்கத்து அருமை தோன்ற நின்றது.  

இதனான் நடுவுநிலைமையது சிறப்புக் கூறப்பட்டது.  

## இலக்கணக்குறிப்பு  

"ஊரானோர் தேவகுலம்" என்பது போலப்  
**பகுதியான்** என்புழி ஆன்உருபு, தோறும் என்பதன் பொருட்டாய் நின்றது.

## உயர் வள்ளுவ வகுப்பு காணொளி

https://youtu.be/Q5GmwVXfRbY?t=2136

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**நொதுமல்** - நண்பரும், பகைவரும் இல்லாமல் வெளியே உள்ள அயலவர்கள்.    
**தேவகுலம்** - ஆலயம் - கோவில்  
**பெறின்** - பெற்றால்   

## பொருட்க்குறிப்பு விளக்கம்

**தகுதி என ஒன்றே நன்று** - நடுவு நிலைமை என்று சொல்லப்படும், ஓர் அறமுமே நன்று.  
ஈண்டு 'தகுதி எனஒன்று நன்றே' எனக் குறளில் உள்ளதைப் பரிமேலழகர் தம் உரையில்   
'தகுதி என ஒன்றே நன்று' என ஏகாரத்தை இடமாற்றி 'அறமுமே நன்று' என்பதை வலியுறுத்துகிறார். 

**பெறின்** என்று சொன்னதால் நடுவுநிலைமை என்ற ஒழுக்கத்தை அனைவரிடத்திலும் பின்பற்றுவது கடினம் என்பதை உணர்த்துகிறது.  

## இலக்கணக்குறிப்பு விளக்கம்

**"ஊரானோர் தேவகுலம்"** - "ஊர் தோறும் ஒரு தேவகுலம்" என்பதுபோல பகுதியான் என்பதிலும் "ஆன்" என்பது தோறும் என்ற பொருளைத் தந்து "பகுதிதோறும்" எனப் பொருள் தருவதாயிற்று.  

## ஆங்கில கருத்தாக்கம் 


