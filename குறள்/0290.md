உ

## குறள் எண் 

**கள்ளாமை - குறள் - ௦௨௯௦ - 0290**  

## குறள் 

**கள்வார்க்குத் தள்ளும் உயிர்நிலை கள்ளார்க்குத்  
தள்ளாது புத்தேள் உலகு.**

## கொண்டு கூட்டும் முறை

**கள்வார்க்கு உயிர்நிலை தள்ளும், கள்ளார்க்குப் புத்தேள்உலகு தள்ளாது**

## குறள் சாரம் 


## பரிமேலழகர் உரை

**கள்வார்க்கு உயிர்நிலை தள்ளும்** - களவினைப் பயில்வார்க்குத் தம்மின் வேறல்லாத உடம்பும் தவறும்,   

**கள்ளார்க்குப் புத்தேள்உலகு தள்ளாது** - அது செய்யாதார்க்கு நெடுஞ்சேணதாகிய புத்தேள்உலகும் தவறாது. 

## பரிமேலழகர் உரைகுறிப்பு   

உயிர் நிற்றற்கு இடனாகலின், உயிர்நிலை எனப்பட்டது.  
சிறப்பும்மைகள் இரண்டும் விகாரத்தால் தொக்கன.  
இம்மையினும் அரசனால் ஒறுக்கப்படுதலின் உயிர்நிலையும் தள்ளும் என்றும், மறுமையினும் தேவராதல் கூடுதலின் புத்தேள்உலகும் தள்ளாது என்றும் கூறினார்.   
'மற்றது தள்ளினும் தள்ளாமை நீர்த்து (குறள் 0௫௯௬ 0596)' என்புழியும் தள்ளுதல் இப்பொருட்டாதல்அறிக.   
இதற்குப் பிறவாறு உரைப்பாரும் உளர்.   
இதனான் இருவர் பயனும் ஒருங்கு கூறப்பட்டது.  

## பொருட்க்குறிப்பு 

உயிர் நிற்றற்கு இடனாகலின், **உயிர்நிலை** எனப்பட்டது.    

* இம்மையினும் அரசனால் ஒறுக்கப்படுதலின், **உயிர் நிலையும் தள்ளும்**என்றும்,   
* மறுமையினும் தேவராதல் கூடுதலின் **புத்தேள்உலகும் தள்ளாது**என்றும் கூறினார்.   

_**மற்றது தள்ளினும் தள்ளாமை நீர்த்து (குறள் ௦௫௯௬ - 0596)**_ என்புழியும் தள்ளுதல் இப்பொருட்டாதல் அறிக.   

இதற்குப் பிறவாறு உரைப்பாரும் உளர்.   

இதனான் இருவர் பயனும் ஒருங்கு கூறப்பட்டது.  

## இலக்கணக்குறிப்பு  

சிறப்பும்மைகள் இரண்டும் விகாரத்தால்தொக்கன.    

## உயர் வள்ளுவ வகுப்பு காணொளி

https://youtu.be/FhxwqyDy6Ng?t=7945

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**சேண்மை** - தூரம்  
**நெடுஞ்சேணதாகிய** - நீண்ட தூரத்திலிருக்கின்ற   
**தள்ளுதல்** - தவறுதல்  

## பொருட்க்குறிப்பு விளக்கம்

**இருவர் பயன் :**
1. துறவு மேற்கொள்ளும் நிலையில் களவு செய்வார் பயன் - உடம்பும் தவறும்;   
2. துறவு மேற்கொள்ளும்போது களவைக் கடந்து (களவிலிருந்து தப்பி) துறவில் தூய்மையாக நிற்பார் பயன் - சுவர்க்கமும் தவறாது. 

## இலக்கணக்குறிப்பு விளக்கம்

**உம் என்ற இடைச்சொல் சிறப்பும்மையாக வெளிப்படும்.** சிறப்பும்மை இருவகைப்படும். 1. உயர்வு சிறப்பும்மை 2. இழிவு சிறப்பும்மை. சான்று : உயர்வு சிறப்பு - உயர்ந்தவரால் பொருளைச் சிறப்பிப்பது. 'வள்ளுவரும் போற்றிய இல்லறம்'. இழிவு சிறப்பு - தாழ்ந்த பொருளை இகழ்ந்து கூறுவது. 'நாயும் பிழைக்கும் இந்தப் பிழைப்பு.' ~~பாரதியார்.    

**ஈண்டு கள்வார்க்கு உயிர்நிலையும் தள்ளும் என்பது இழிவு சிறப்பும்மை;     
கள்ளார்க்குப் புத்தேள் உலகும் தவறாது என்பது உயர்வு சிறப்பும்மை.** 

## ஆங்கில கருத்தாக்கம் 


