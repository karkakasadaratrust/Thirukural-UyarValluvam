உ

## குறள் எண் 

**சொல்வன்மை – குறள் – 0௬௪௪ - 0644**  

## குறள் 

**திறனறிந்து சொல்லுக சொல்லை அறனும்  
பொருளும் அதனினூஉங்கு இல்.**  

## கொண்டு கூட்டும் முறை

**சொல்லைத் திறன் அறிந்து சொல்லுக அதனின் ஊங்கு அறனும் பொருளும் இல்**

## குறள் சாரம் 

**நிலைஅறிந்து பேசுவதின் அவசியம்**  
அத்தகைய (குறள் 0643ல் இலக்கணமாகக் கூறிய) தன்மைகளைக் கொண்டபேச்சை அமைச்சர்கள் தம்நிலையையும் அப்பேச்சைக் கேட்பவரின் நிலையையும் அறிந்து பேசுதல்வேண்டும்.   
அவ்வாறு பேசுவதைவிடச் சிறந்த அறமும்பொருளும் வேறு இல்லை ஆதலால்.   

## பரிமேலழகர் உரை

**சொல்லைத் திறன் அறிந்து சொல்லுக** - அப்பெற்றித்தாய சொல்லை அமைச்சர் தம்முடையவும் கேட்பாருடையவுமாய திறங்களை அறிந்து சொல்லுக  

**அதனின் ஊங்கு அறனும் பொருளும் இல்** - அங்ஙனம் சொல்லுதற்கு மேற்பட்ட அறனும் பொருளும் இல்லையாகலான்.  

## பரிமேலழகர் உரைகுறிப்பு   

அத்திறங்களாவன குடிப்பிறப்பு, கல்வி, ஒழுக்கம், செல்வம், உருவம், பருவம் என்பவற்றான் வரும் தகுதி வேறுபாடுகள்.  
அவற்றையறிந்து சொல்லுதலாவது அவற்றால் தமக்கும் அவர்க்கும் உளவாய ஏற்றத்தாழ்வுகளை அறிந்து அவ்வம்மரபாற் சொல்லுதல்.   
அஃது உலகத்தோடு ஒட்டஒழுகலையும் இனிமையையும் பயத்தலின் அறனாயிற்று, தம்காரியம் முடித்தலின் பொருளாயிற்று.  
அறனும் பொருளும் எனக் காரணத்தைக் காரியமாக்கிக் கூறினார்.   

## பொருட்குறிப்பு 

**அத்திறங்களாவன** -  
* குடிப்பிறப்பு,  
* கல்வி,  
* ஒழுக்கம்,  
* செல்வம்,  
* உருவம்,  
* பருவம் என்பவற்றான் வரும் தகுதி வேறுபாடுகள்.  

**அவற்றையறிந்து சொல்லுதலாவது** - அவற்றால் தமக்கும் அவர்க்கும் உளவாய ஏற்றத்தாழ்வுகளை அறிந்து அவ்வம்மரபாற் சொல்லுதல்.   

அஃது  
* உலகத்தோடு ஒட்டஒழுகலையும் இனிமையையும் பயத்தலின் **அறனாயிற்று**,  
* தம்காரியம் முடித்தலின் **பொருளாயிற்று**.  

அறனும் பொருளும் எனக் காரணத்தைக் காரியமாக்கிக் கூறினார்.     

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**பருவம்** - வயது   
**திறம்** - தகுதி  

## பொருட்குறிப்பு விளக்கம்

**திறங்கள்**  
**குடிப்பிறப்பு** - அறிவு சார்ந்து, அன்பு சார்ந்து பல காலங்களாக / தலைமுறைகளாக பெருமையுற்று வாழ்பவர்களின் பண்புகள் பெற்றவர் உயர்குடிப் பிறப்புகள். இத்தகைய குடிப்பிறப்புகளை அனைத்து ஜாதிகளிலும் காணலாம்.  
கேட்பவரின் குடிப்பிறப்பு வேறுபடுமானால், அந்நிலைக்கேற்ப நின்று பேசும் திறனும் அவசியம்.   
**கல்வி** - சமமான கல்விநிலை இல்லாத பட்சத்திலும், கல்வியறிவே இல்லாதவரிடமும் பேசத் தெரிந்திருக்க வேண்டும்.  
**ஒழுக்கம்** - மிகப்பெரிய செல்வந்தன் ஏழையிடம் பேசும்போது (ஏழ்மையிலுள்ளவருக்கு) தாழ்வு மனப்பான்மை ஏற்படாமலும்; தனக்கு உயர்வு மனப்பான்மையாகிய கர்வம் தோன்றாமலும் இருத்தல் அவசியம். 
அதுபோல, தன்னைவிட அதிக செல்வம் படைத்தவனிடம் பேசும்போது இத்தகைய உணர்வு (உயர்வு தாழ்வு மனப்பான்மை) அறிந்து பேசுதல் அவசியம்.  
**உருவம்** - உருவ / அழகு வித்தியாசம் பாராட்டாமல் கவனித்து பேசத் தெரிந்தால் பகை தவிர்க்கலாம்.  
**பருவம்** - 16 வயது வாலிபன் 6 வயது சிறுவனிடமோ அல்லது 26 வயது இளைஞனிடமோ பேசுவது - மனமுதிர்ச்சியின் மாறுபாட்டினால் உரை சுவைக்காது.  மனமொத்த தன்மை தோன்றாத காரணத்தினால் தகுதி வேறுபாடு உண்டாகும். எனவே பருவமறிந்து பேசுவது திறமாக உரைக்கப்பட்டது.     

இத்தகைய திறங்களின் துணைகொண்டு பேசுவது -  
உலகத்தோடு பொருந்தி வாழ்வதாலும், இனிமை பயத்தலாலும் சொல் **அறமாயிற்று**.  
தன்காரியம் முடித்தலால் **பொருளாயிற்று**.  

திறனறிந்து பகரும் சொற்கள் - **காரணம்**    
அச்சொற்களினால் விளையும் அறமும், பொருளும் - **காரியம்**    
ஈண்டு சொல்லாகிய காரணத்தைக் காரியமாக்கிக் கூறினார்.

## இலக்கணக்குறிப்பு விளக்கம்


## ஆங்கில கருத்தாக்கம் 


