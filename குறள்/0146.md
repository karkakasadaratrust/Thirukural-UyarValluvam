உ

## குறள் எண் 

**பிறனில் விழையாமை - குறள் - 0க௪௬ - 0146**  

## குறள் 

**பகைபாவம் அச்சம் பழியென நான்கும்  
இகவாவாம் இல்லிறப்பான் கண்.** 

## கொண்டு கூட்டும் முறை

**இல் இறப்பான்கண், பகை பாவம் அச்சம் பழி என நான்கும் இகவாவாம்**

## குறள் சாரம் 

**அடுத்தவன் மனைவிமீது ஆசை கொள்பவனிடம் உண்டாகும் குற்றம்**  
மாற்றான் மனைவியிடம் எல்லைக் கடந்து செல்பவனிடத்தில் பகையும் பாவமும் அச்சமும் குடிப்பழியும் என்ற இந்நான்கு குற்றமும் ஒருகாலும் நீங்காமல் இருக்குமாம்.  

## பரிமேலழகர் உரை

**இல் இறப்பான்கண்** - பிறன் இல்லாள்கண் நெறிகடந்து செல்வானிடத்து,  

**பகை பாவம் அச்சம் பழி என நான்கும் இகவாவாம்** -  
* பகையும்  
* பாவமும்  
* அச்சமும்  
* குடிப்பழியும் என்னும் இந்நான்கு குற்றமும் ஒருகாலும் நீங்காவாம்.

## பரிமேலழகர் உரைகுறிப்பு   

எனவே, இருமையும் இழத்தல் பெற்றாம்.  
இவை ஆறுபாட்டானும் பிறன்இல் விழைவான்கண் குற்றம் கூறப்பட்டது.  

## பொருட்க்குறிப்பு 

எனவே, இருமையும்இழத்தல் பெற்றாம்.  

இவை ஆறுபாட்டானும் (குறள் 0141 - 0146) பிறன்இல் விழைவான்கண் குற்றம் கூறப்பட்டது.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/JWFhhzz0AmE?t=6281

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

**இருமையும் இழத்தல்** - பாவம் என்ற குற்றமும் கூறியதால் அவன் இவ்உலக வாழ்க்கை, மேல்உலக வாழ்க்கை என்ற இரண்டையுமே இழந்து விடுவான் என்பது பெறப்பட்டது.  

## இலக்கணக்குறிப்பு விளக்கம்


## ஆங்கில கருத்தாக்கம் 


