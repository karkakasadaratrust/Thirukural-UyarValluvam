உ

## குறள் எண் 

**வெஃகாமை - குறள் - 0கஎ௬ - 0176**  

## குறள் 

**அருள்வெஃகி ஆற்றின்கண் நின்றான் பொருள்வெஃகிப்  
பொல்லாத சூழக் கெடும்** 

## கொண்டு கூட்டும் முறை

**அருள் வெஃகி ஆற்றின்கண் நின்றான், பொருள் வெஃகிப் பொல்லாத சூழக் கெடும்**

## குறள் சாரம் 

**தீயவழிகளை மனத்தால் எண்ணினால் அடையும் பயன்**  
அருள் ஆகிய அறத்தை விரும்பி, அவ்அருளுக்கு வழியாகிய இல்லறத்தில் நின்றவன், மாற்றான் பொருள்மீது ஆசைப்பட்டு அதை அடையும் தீயவழிகளை எண்ணினால் கெட்டுப்போவான்.  

## பரிமேலழகர் உரை

**அருள் வெஃகி ஆற்றின்கண் நின்றான்** -  அருளாகிய அறத்தைவிரும்பி அதற்குவழியாகிய இல்லறத்தின்கண் நின்றவன்  

**பொருள் வெஃகிப் பொல்லாத சூழக் கெடும்** - பிறர்பொருளை அவாவி அதனை வருவிக்கும் குற்றநெறிகளை எண்ணக் கெடும்.

## பரிமேலழகர் உரைகுறிப்பு   

இல்லறநெறியால் அறிவு முதிர்ந்துழிஅல்லது துறக்கப்படாமையின், அதனைத் துறவறத்திற்கு ஆறு என்றார்.   
கெடுதல் இரண்டுஅறமும் சேர இழத்தல்.  
சூழ்ந்த துணையானே கெடும்எனவே, செய்தால்கெடுதல் சொல்லாமையே பெறப்பட்டது.  

## பொருட்க்குறிப்பு 


இல்லறநெறியால் அறிவு முதிர்ந்துழிஅல்லது துறக்கப்படாமையின்,  
அதனைத் துறவறத்திற்கு **ஆறு** என்றார்.  

**கெடுதல்** -  இரண்டுஅறமும் சேர இழத்தல்.  

சூழ்ந்த துணையானே கெடும்எனவே, செய்தால்கெடுதல் சொல்லாமையே பெறப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/LHhB06kxWCE?t=5670

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஆறு** - வழி  
**சூழ்தல்** - நினைத்தல்  

## பொருட்க்குறிப்பு விளக்கம்

இல்வாழ்க்கையின் மூலம் அறிவு முதிரவில்லை என்றால் துறவு ஏற்படாது.  
ஆதலால் துறவறத்திற்கு வழி இல்லறம் என்று சொன்னார்.  
கெடுதல் - இல்லறம், துறவறம் என்ற இரண்டையும் இழத்தல்.  
நினைத்தல் என்பது செய்தல் என்பதன் வேர்.  
நினைத்தவுடனே கெடும் என்று சொன்னதால், செய்தால் கெடுதல் சொல்லாமலே பெறப்படும்.  

## இலக்கணக்குறிப்பு விளக்கம்


## ஆங்கில கருத்தாக்கம் 


