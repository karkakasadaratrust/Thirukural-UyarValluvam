உ

## குறள் எண் 

**புலால் மறுத்தல் - குறள் - 0உரு௪ - 0254**  

## குறள் 

**அருளல்லது யாதெனின் கொல்லாமை கோறல்  
பொருளல்லது அவ்வூன் தினல்.**

## கொண்டு கூட்டும் முறை

**அருள் யாதுஎனின் கொல்லாமை அல்லது (யாதெனின்) கோறல், அவ்வூன் தினல் பொருளல்லது**

## குறள் சாரம் 

**அருள் என்றால் எந்த உயிரையும் கொல்லாமல் இருப்பது**  
**அருள் அல்லது என்றால் மற்ற உயிரைக் கொல்வது**

## பரிமேலழகர் உரை

**அருள் யாதுஎனின் கொல்லாமை** - அருள் யாதுஎனின், கொல்லாமை 

**அல்லது (யாதெனின்) கோறல்** - அருள்அல்லது யாதுஎனின் கோறல்  

**அவ்வூன் தினல் பொருளல்லது** - ஆகலான், அக்கோறலான் வந்த ஊனைத் தின்கை பாவம்.  

## பரிமேலழகர் உரைகுறிப்பு   

உபசார வழக்கால் கொல்லாமை, கோறல்ஆகிய காரியங்களை அருள் அல்லது எனக் காரணங்கள் ஆக்கியும், ஊன்தின்கையாகிய காரணத்தைப் பாவம் எனக் காரியமாக்கியும் கூறினார்.  
அருளல்லது கொடுமை.  
சிறப்புப்பற்றி அறமும் பொருள் எனப்படுதலின், பாவம் பொருளல்லது எனப்பட்டது.  
கோறல் என முன்நின்றமையின், அவ்வூன் என்றார்.   
இனி இதனை இவ்வாறன்றி அருளல்லது என்பதனை ஒன்றாக்கிக், கொல்லாமை கோறல் என்பதற்குக் கொல்லாமை என்னும் விரதத்தை அழித்தல் என்று உரைப்பாரும் உளர்.    

## பொருட்க்குறிப்பு 

உபசார வழக்கால்  
* கொல்லாமை, கோறல்ஆகிய காரியங்களை அருள் அல்லது எனக் காரணங்கள் ஆக்கியும்,  
* ஊன்தின்கையாகிய காரணத்தைப் பாவம் எனக் காரியமாக்கியும் கூறினார்.  

**அருளல்லது** கொடுமை.    

சிறப்புப்பற்றி அறமும் பொருள் எனப்படுதலின், பாவம் **பொருளல்லது** எனப்பட்டது.    

கோறல் என முன்நின்றமையின், **அவ்வூன்** என்றார்.     

இனி இதனை இவ்வாறன்றி **அருளல்லது** என்பதனை ஒன்றாக்கிக்,   
**கொல்லாமை கோறல்** என்பதற்குக் கொல்லாமை என்னும் விரதத்தை அழித்தல் என்று உரைப்பாரும் உளர்.    

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/tqCme8gEMWA?t=6364

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கோறல்** - கொலை  
**கோறுதல்** - கொல்லுதல் 

## பொருட்க்குறிப்பு விளக்கம்

இந்தக் குறளில் பொருள் என்று சொல்லப்படுவது அறம்.  
  

## இலக்கணக்குறிப்பு விளக்கம்


## ஆங்கில கருத்தாக்கம் 


