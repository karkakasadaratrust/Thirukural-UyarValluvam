உ

## குறள் எண் 

**அறன் வலியுறுத்தல் - குறள் - ௦௦௩௮ - 0038**  

## குறள் 

**வீழ்நாள் படாஅமை நன்றாற்றின் அஃதொருவன்  
வாழ்நாள் வழியடைக்கும் கல்.**   

## கொண்டு கூட்டும் முறை

**வீழ்நாள் படாமை நன்று ஆற்றின், அஃது ஒருவன் வாழ்நாள் வழி அடைக்கும் கல்.**  

## குறள் சாரம் 

ஒவ்வொரு நாளும் அறம் செய்தலே, அடுத்த பிறவி என்பது வராமல் இருக்க உதவும் செயல் ஆகும்.  

## பரிமேலழகர் உரை

**வீழ்நாள் படாமை நன்று ஆற்றின்** -  
செய்யாது கழியும் நாள் உளவாகாமல்  
ஒருவன்  
அறத்தைச் செய்யுமாயின்.

**அஃது ஒருவன் வாழ்நாள் வழி அடைக்கும் கல்** -  
அச்செயல்  
யாக்கையோடு கூடும்நாள்  
வரும்வழியை  
வராமல் அடைக்குங் கல்லாம்.	

## பரிமேலழகர் உரைகுறிப்பு   

ஐவகைக் குற்றத்தான் வரும் இருவகை வினையும் உள்ள துணையும், உயிர் யாக்கையோடும் கூடி நின்று, அவ்வினைகளது இருவகைப் பயனையும் நுகரும் ஆகலான், அந்நாள் முழுவதும் வாழ்நாள் எனப்பட்டது.  
குற்றங்கள் ஐந்து ஆவன அவிச்சை, அகங்காரம், அவா, விழைவு, வெறுப்பு என்பன.  
இவற்றை வடநூலார் பஞ்சக்கிலேசம் என்பர்.  
வினை இரண்டு ஆவன நல்வினை தீவினை என்பன.  
பயன் இரண்டு ஆவன இன்பம் துன்பம் என்பன.  
இதனால் அறம் வீடு பயக்கும் என்பது கூறப்பட்டது.  

## பொருட்குறிப்பு 

ஐவகைக் குற்றத்தான் வரும் இருவகை வினையும் உள்ள துணையும்,  
உயிர் யாக்கையோடும் கூடி நின்று,  
அவ்வினைகளது இருவகைப் பயனையும் நுகரும் ஆகலான்,  
அந்நாள் முழுவதும் **வாழ்நாள்** எனப்பட்டது.  

குற்றங்கள் ஐந்தாவன -  
* அவிச்சை,  
* அகங்காரம்,  
* அவா,  
* விழைவு,  
* வெறுப்பு என்பன.  
இவற்றை வடநூலார் பஞ்சக்கிலேசம் என்பர்.  

வினை இரண்டாவன -  
* நல்வினை  
* தீவினை என்பன.  

பயன் இரண்டாவன -  
* இன்பம்  
* துன்பம் என்பன.  

இதனால் அறம் வீடு பயக்கும் என்பது கூறப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/L3yzvEAP9os?t=6527

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

அறியாமை (அவிச்சை), செருக்கு (அகங்காரம்), அவா, ஆசை, வெறுப்பு  
ஆகிய குற்றங்களால், 
உடம்போடு கூடியுள்ள உயிருள்ளவரை  
நல்வினை, தீவினைகளால்  
இன்ப, துன்ப பயன்கள் உண்டாகும்.  
அதனால், மேலே சொல்லப்பட்ட குற்றங்களைக் களைந்து,  
அறம் செய்வதால், அடுத்த பிறவியைத் தடுக்கலாம்.  

## இலக்கணக்குறிப்பு விளக்கம்


## ஆங்கில கருத்தாக்கம் 


