உ

## குறள் எண் 

**நிலையாமை - குறள் - 0௩௩அ - 0338**  

## குறள் 

**குடம்பை தனித்தொழியப் புள்பறந் தற்றே  
உடம்போடு உயிரிடை நட்பு.**

## கொண்டு கூட்டும் முறை

**குடம்பை தனித்து ஒழியப் புள் பறந்தற்று உடம்பொடு உயிரிடை நட்பு**

## குறள் சாரம் 


## பரிமேலழகர் உரை

**குடம்பை தனித்து ஒழியப் புள் பறந்தற்று** -   
முன் தனியாத முட்டை தனித்துக் கிடப்ப   
அதனுள் இருந்த புள்ளுப் பருவம் வந்துழிப் பறந்து போன தன்மைத்து  

**உடம்பொடு உயிரிடை நட்பு** - உடம்பிற்கும் உயிர்க்கும் உளதாய நட்பு.  

## பரிமேலழகர் உரைகுறிப்பு   

தனித்துஒழிய என்றதனான் முன் தனியாமை பெற்றாம்.   
அஃதாவது, கருவும் தானும் ஒன்றாய்ப் பிறந்து வேறாம் துணையும் அதற்கு ஆதாரமாய் நிற்றல்.  
அதனால் அஃது உடம்பிற்கு உவமையாயிற்று.  
அதனுள் வேற்றுமையின்றி நின்றே பின் புகாமல் போகலின், புள்உயிர்க்கு உவமையாயிற்று.  
முட்டையுள் பிறப்பன பிறவும்உளவேனும், புள்ளையே கூறினார், பறந்து போதல் தொழிலான் உயிரோடு ஒப்புமை எய்துவது அதுவே யாகலின்.   
நட்பு என்பது ஈண்டுக் குறிப்பு மொழியாய் நட்பின்றிப் போதல் உணர்த்தி நின்றது.  
அசேதனமாய் உருவாய் அநித்தமாய உடம்பும் தம்முள் மாறாகலின், வினைவயத்தால் கூடியதல்லது நட்பில என்பது அறிக.  
இனிக்குடம்பை என்பதற்குக் கூடு என்று உரைப்பாரும் உளர்.  
அது புள்ளுடன் தோன்றாமையானும், அதன் கண் அது மீண்டு புகுதல் உடைமையானும், உடம்பிற்கு உவமையாகாமை அறிக.    

## பொருட்க்குறிப்பு 

**தனித்துஒழிய** என்றதனான் முன் தனியாமை பெற்றாம்.   
அஃதாவது,   
கருவும் தானும் ஒன்றாய்ப் பிறந்து வேறாம் துணையும் அதற்கு ஆதாரமாய் நிற்றல்.  
அதனால் அஃது உடம்பிற்கு உவமையாயிற்று. 
அதனுள் வேற்றுமையின்றி நின்றே பின் புகாமல் போகலின், **புள்**உயிர்க்கு உவமையாயிற்று.  

முட்டையுள் பிறப்பன பிறவும் உளவேனும், புள்ளையே கூறினார்,   
பறந்து போதல் தொழிலான் உயிரோடு ஒப்புமை எய்துவது அதுவே யாகலின்.  

அசேதனமாய் உருவாய் அநித்தமாய உடம்பும் தம்முள் மாறாகலின்,   
வினைவயத்தால் கூடியதல்லது நட்பில என்பது அறிக.  

இனிக்**குடம்பை**என்பதற்குக் கூடு என்று உரைப்பாரும் உளர்.  
அது புள்ளுடன் தோன்றாமையானும்,   
அதன் கண் அது மீண்டு புகுதல்உடைமையானும், உடம்பிற்கு உவமையாகாமை அறிக. 

## இலக்கணக்குறிப்பு  

**நட்பு** என்பது ஈண்டுக் குறிப்பு மொழியாய் நட்பின்றிப் போதல் உணர்த்தி நின்றது. 

## உயர் வள்ளுவ வகுப்பு காணொளி

https://youtu.be/YOHGLoMBAZo?t=753

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

**குறிப்புமொழி** - மடையனைக் கெட்டிக்காரன் என்பதும், கஞ்சனைக் கொடையாளி என்பதும் குறிப்புமொழி.   

ஈண்டு குறிப்பிட்ட காலத்திற்குப்பின் உடலை விட்டு உயிர் பிரிந்துவிடும்; திரும்பவும் வந்து சேராது என்பதால் நட்பின்றிப் போதலை உணர்த்தி நின்றது.  

## ஆங்கில கருத்தாக்கம் 


