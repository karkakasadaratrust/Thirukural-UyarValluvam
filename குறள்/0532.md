உ

## குறள் எண் 

பொச்சாவாமை  – குறள் - 0532  

## குறள் 

**பொச்சாப்புக் கொல்லும் புகழை அறிவினை  
நிச்ச நிரப்புக்கொன் றாங்கு.**

## கொண்டு கூட்டும் முறை

**புகழைப் பொச்சாப்புக் கொல்லும், அறிவினை நிச்சநிரப்புக் கொன்றாங்கு**

## குறள் சாரம் 

**பொச்சாப்பினது குற்றம்**   

அறிவுடையவன் பிச்சைஎடுத்து உண்டால் அவனுக்கு அவமானமும் பிறர் பழிக்கும்படியான நிலையும் ஏற்படுவது போல, நிர்வாகம் செய்பவனுக்கு மறதி ஏற்பட்டால், அதனால் அவனுக்கு அவமானமும் பிறர் பழிக்கும்படியான நிலையும் ஏற்படும்.  

## பரிமேலழகர் உரை

**புகழைப் பொச்சாப்புக் கொல்லும்** - ஒருவன் புகழினை அவன் மறவி கெடுக்கும்,  

**அறிவினை நிச்சநிரப்புக் கொன்றாங்கு** - அறிவினை நிச்சநிரப்புக் கெடுக்குமாறு போல. 

## பரிமேலழகர் உரைகுறிப்பு   

நிச்சநிரப்பு நாள்தோறும் இரவான் வருந்தித் தன்வயிறு நிறைத்தல்.  
அஃது அறிவுடையான்கண் உண்டாயின் அவற்கு இளிவரவானும் பாவத்தானும் எள்ளற்பாட்டினை விளைத்து அவன் நன்கு மதிப்பினை அழிக்கும், அதுபோல மறவியும் புகழ்உடையான் கண்உண்டாயின் அவற்குத் தற்காவாமையானும் காரியக் கேட்டானும் எள்ளற்பாட்டினை விளைத்து அவன் நன்குமதிப்பினை அழிக்கும்என்பதாயிற்று.  
இவை இரண்டு பாட்டானும் பொச்சாப்பினது குற்றம் கூறப்பட்டது.    

## பொருட்குறிப்பு 

**நிச்சநிரப்பு** - நாள்தோறும் இரவான் வருந்தித் தன்வயிறு நிறைத்தல்.   

அஃது அறிவுடையான்கண் உண்டாயின்   
அவற்கு இளிவரவானும் பாவத்தானும் எள்ளற்பாட்டினை விளைத்து அவன் நன்குமதிப்பினை அழிக்கும்,  
அதுபோல மறவியும் புகழ்உடையான் கண்உண்டாயின்  
அவற்குத் தற்காவாமையானும் காரியக் கேட்டானும் எள்ளற்பாட்டினை விளைத்து அவன் நன்குமதிப்பினை அழிக்கும்என்பதாயிற்று.  
இவை இரண்டு பாட்டானும் ( குறள் 0531 - 0532 ) பொச்சாப்பினது குற்றம் கூறப்பட்டது.      

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


