உ

## குறள் எண் 

**இடனறிதல்  – குறள் - ௦௪௯௨ - 0492**  

## குறள் 

**முரண்சேர்ந்த மொய்ம்பி னவர்க்கும் அரண்சேர்ந்தாம்  
ஆக்கம் பலவுந் தரும்.**

## கொண்டு கூட்டும் முறை

**முரண் சேர்ந்த மொய்ம்பினவர்க்கும், அரண் சேர்ந்து ஆம் ஆக்கம் பலவும் தரும்**

## குறள் சாரம் 


## பரிமேலழகர் உரை

**முரண் சேர்ந்த மொய்ம்பினவர்க்கும்** - மாறுபாட்டோடு கூடிய வலியினைஉடையார்க்கும்,  

**அரண் சேர்ந்து ஆம் ஆக்கம் பலவும் தரும்** - அரணைச் சேர்ந்து ஆகின்றஆக்கம் பலபயன்களையும் கொடுக்கும்.   

## பரிமேலழகர் உரைகுறிப்பு   

மாறுபாடாவது ஞாலம் பொதுவெனப் பொறா அரசர் மனத்தின்கண்  நிகழ்வதாகலானும், வலியுடைமை கூறிய அதனானும், இது பகைமேற்சென்ற அரசர் மேற்றாயிற்று.    
உம்மை சிறப்பு உம்மை.  
அரண் சேரா ஆக்கமும் உண்மையின், ஈண்டு ஆக்கம் விசேடிக்கப்பட்டது.  
ஆக்கம் என்றது அதற்கு ஏதுவாய முற்றினை.   
அது கொடுக்கும் பயன்களாவன பகைவரால் தமக்கு நலிவின்மையும், தாம் நிலைபெற்றுநின்று அவரை நலிதலும் முதலாயின.  

## பொருட்குறிப்பு 

**மாறுபாடாவது**  
ஞாலம் பொதுவெனப் பொறா அரசர் மனத்தின்கண்  நிகழ்வதாகலானும்,  
வலியுடைமை கூறிய அதனானும்,   
இது பகைமேற்சென்ற அரசர் மேற்றாயிற்று.    

அரண் சேரா ஆக்கமும் உண்மையின், ஈண்டு ஆக்கம் விசேடிக்கப்பட்டது.
 
**ஆக்கம்** என்றது அதற்கு ஏதுவாய முற்றினை. 

**அது கொடுக்கும் பயன்களாவன**  
பகைவரால் தமக்கு நலிவின்மையும்,  
தாம் நிலைபெற்றுநின்று அவரை நலிதலும் முதலாயின.  

## இலக்கணக்குறிப்பு  

உம்மை சிறப்பு உம்மை.     

## உயர் வள்ளுவ வகுப்பு காணொளி

https://youtu.be/hvwcGFPoAhc?t=1679

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

கல்லுக்கும் தேரைக்கும்   

## தொன்மையான சொற்கள்

**அரண் சேரா ஆக்கமும் உண்மையின்** - அரண் சேரா ஆக்கமும் இருக்கிறபடியால்    
**முற்று** - முற்றுகை

## பொருட்குறிப்பு விளக்கம்

**ஆக்கம் விசேடிக்கப்பட்டது** - சம வலிமையுடையவர் மோதும்போது, அரண் தேவையில்லை; அரண் சேராத ஆக்கங்கள் பலவும் கிட்டும். 

## இலக்கணக்குறிப்பு விளக்கம்

**உம் என்ற இடைச்சொல் சிறப்பும்மையாக வெளிப்படும்.** சிறப்பும்மை இருவகைப்படும். 1. உயர்வு சிறப்பும்மை 2. இழிவு சிறப்பும்மை. சான்று : உயர்வு சிறப்பு - உயர்ந்தவரால் பொருளைச் சிறப்பிப்பது. 'வள்ளுவரும் போற்றிய இல்லறம்'. இழிவு சிறப்பு - தாழ்ந்த பொருளை இகழ்ந்து கூறுவது. 'நாயும் பிழைக்கும் இந்தப் பிழைப்பு.' ~~பாரதியார்.  

**ஈண்டு முரண் சேர்ந்த வலிமை உடையவர்க்கும் என்பதில் வலிமையை சிறப்பித்துக் கூறவந்த உம்மை - உயர்வுச் சிறப்பும்மை.**

## ஆங்கில கருத்தாக்கம் 


