உ

## குறள் எண் 

**ஒற்றாடல் – குறள் – 0ருஅரு - 0585**  

## குறள் 

**கடாஅ உருவொடு கண்ணஞ்சாது யாண்டும்
உகாஅமை வல்லதே ஒற்று.**  

## கொண்டு கூட்டும் முறை

**கடா உருவொடு கண் அஞ்சாது யாண்டும் உகாமை வல்லதே ஒற்று**  

## குறள் சாரம் 

**ஒற்றனின் இலக்கணம்**  
ஒற்று அறியப்பட்டவர் பார்த்துவிட்டால் சந்தேகம் கொள்ளாத வடிவம் கொண்டு  
ஒருவேளை அவர்களுக்கு சந்தேகம் தோன்றி ஒற்றன் என்று அறிந்து கொண்டு, கோபத்தோடு பார்த்தபோது அப்பார்வைக்கு அஞ்சாமல் நின்று   
சாம தான பேத தண்டம் என்ற நான்கு வழிமுறைகளைச் செய்தாலும் தன் மனத்தில் உள்ளவற்றை வெளியிடாத வல்லமை உடையவனே ஒற்றன் ஆவான்.  

## பரிமேலழகர் உரை

**கடா உருவொடு** - ஒற்றப்பட்டார் கண்டால் ஐயுறாத வடிவோடு பொருந்தி  

**கண் அஞ்சாது** - அவர் ஐயுற்று அறியலுறின் செயிர்த்து நோக்கிய அவர் கண்ணிற்கு அஞ்சாது நின்று  

**யாண்டும் உகாமை வல்லதே ஒற்று** - நான்குஉபாயமும் செய்தாலும் மனத்துக்கொண்டவற்றை உமிழாமை வல்லனே ஒற்றனாவான்.  


## பரிமேலழகர் உரைகுறிப்பு   

கடா என்பது கடுக்கும் என்னும் பெயரெச்சத்து எதிர்மறை.    
ஐயுறாத வடிவாவன பார்ப்பார், வணிகர் முதலாயினார் வடிவு.    

## பொருட்குறிப்பு 
  
**ஐயுறாத வடிவாவன** பார்ப்பார், வணிகர் முதலாயினார் வடிவு.      

## இலக்கணக்குறிப்பு  

**கடா** என்பது கடுக்கும் என்னும் பெயரெச்சத்து எதிர்மறை.  

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஐயுற்று** - சந்தேகம் கொண்டு   
**செயிர்த்து** - கோபத்தோடு   

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


