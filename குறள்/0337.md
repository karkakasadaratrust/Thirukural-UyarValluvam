உ

## குறள் எண் 

**நிலையாமை - குறள் - 0௩௩எ - 0337**  

## குறள் 

**ஒருபொழுதும் வாழ்வது அறியார் கருதுப   
கோடியும் அல்ல பல.**

## கொண்டு கூட்டும் முறை

**ஒரு பொழுதும் வாழ்வது அறியார், கோடியும் அல்ல பல கருதுப**

## குறள் சாரம் 


## பரிமேலழகர் உரை

**ஒரு பொழுதும் வாழ்வது அறியார்** - ஒருபொழுதளவும் தம்உடம்பும்உயிரும் இயைந்திருத்தலைத் தெளியமாட்டார்,  

**கோடியும் அல்ல பல கருதுப** -  
மாட்டாது வைத்தும்,  
கோடியளவும் அன்றி அதனினும் பலவாய நினைவுகளை நினையா நிற்பர் அறிவிலாதார். 

## பரிமேலழகர் உரைகுறிப்பு   

இழிவுசிறப்பு உம்மையால் பொழுதுஎன்பது ஈண்டுக் கணத்தின்மேல் நின்றது.   
காரணமாகிய வினையின்அளவே வாழ்தற்கும் அளவாகலின், அஃது அறியப்படாதாயிற்று.  
பலவாய நினைவுகளாவன பொறிகளான் நுகரப்படும் இன்பங்கள் தமக்கு உரியவாமாறும், அதற்குப் பொருள் துணைக்காரணம் ஆமாறும், அது தம் முயற்சிகளான் வருமாறும், அவற்றைத் தாம் முயலுமாறும், அவற்றிற்கு வரும் இடையூறுகளும், அவற்றை நீக்குமாறும், நீக்கி அப்பொருள் கடைக் கூட்டுமாறும், அதனைப் பிறர் கொள்ளாமல் காக்குமாறும், அதனால் நட்டாரை ஆக்குமாறும், நள்ளாரை அழிக்குமாறும், தாம் அவ்வின்பங்கள் நுகருமாறும் முதலாயின.   
அறிவிலாரது இயல்பின் மேல் வைத்து நிலையாமை கூறியவாறு.  
இனிக் கருதுப என்பதனை அஃறிணைப் பன்மைப் பெயராக்கி உரைப்பாரும் உளர்.  

## பொருட்க்குறிப்பு 
  
**பலவாய நினைவுகளாவன**   
* பொறிகளான் நுகரப்படும் இன்பங்கள் தமக்கு உரியவாமாறும்,   
* அதற்குப் பொருள் துணைக்காரணம் ஆமாறும்,   
* அது தம் முயற்சிகளான் வருமாறும்,   
* அவற்றைத் தாம் முயலுமாறும்,   
* அவற்றிற்கு வரும் இடையூறுகளும்,   
* அவற்றை நீக்குமாறும்,   
* நீக்கி அப்பொருள் கடைக் கூட்டுமாறும்,   
* அதனைப் பிறர் கொள்ளாமல் காக்குமாறும்,  
* அதனால் நட்டாரை ஆக்குமாறும்,   
* நள்ளாரை அழிக்குமாறும்,   
* தாம் அவ்வின்பங்கள் நுகருமாறும் முதலாயின.   
அறிவிலாரது இயல்பின் மேல் வைத்து நிலையாமை கூறியவாறு.  

## இலக்கணக்குறிப்பு  

இழிவுசிறப்பு உம்மையால் **பொழுது**என்பது ஈண்டுக் கணத்தின்மேல் நின்றது.   
காரணமாகிய வினையின்அளவே வாழ்தற்கும் அளவாகலின், அஃது அறியப்படாதாயிற்று.   

இனிக் **கருதுப** என்பதனை அஃறிணைப் பன்மைப் பெயராக்கி உரைப்பாரும் உளர்.  

## உயர் வள்ளுவ வகுப்பு காணொளி

https://youtu.be/BM0ApxBK0K4?t=3325

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

கனவில் போடும் திட்டம் - கதை  
https://youtu.be/BM0ApxBK0K4?t=4220

## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

**உம் என்ற இடைச்சொல் சிறப்பும்மையாக வெளிப்படும்**. சிறப்பும்மை இருவகைப்படும். 1. உயர்வு சிறப்பும்மை 2. இழிவு சிறப்பும்மை. சான்று : உயர்வு சிறப்பு - உயர்ந்தவரால் பொருளைச் சிறப்பிப்பது. 'வள்ளுவரும் போற்றிய இல்லறம்'.  இழிவு சிறப்பு - தாழ்ந்த பொருளை இகழ்ந்து கூறுவது. 'நாயும் பிழைக்கும் இந்தப் பிழைப்பு.' ~~பாரதியார்.  

ஈண்டு ஒருபொழுதும் என்பது கணநேரமும் என்ற உரையில் குறிப்பதால் மிகமிகக் குறைந்த நேர அளவுப் (தாமரை மலரின் 8 இதழ்களை அடுக்கி ஒரு ஊசியால் குத்தித் தாண்டுகின்ற நேரம்) பொழுது வரைகூட நம் வாழ்வு நிச்சயம் இல்லை என்பதால் **இழிவு சிறப்பும்மை**.     

**பன்மை** - உயர்திணையிலோ, அஃறிணையிலோ ஒன்றுக்கு மேற்பட்ட பல பொருள்களைக் குறிக்க வரும் பெயர் பன்மை எனப்படும். சான்று:- நாம், இவை, அவர்கள், கற்கள், குயில்கள். 

**அஃறிணை** - உயர்ந்த குலமும், சிறந்த ஒழுக்கமும், பகுத்தறிவும் இல்லாத உயிருள்ள பொருள்களையும், உயிரில்லாப் பொருள்களையும் குறிப்பது.  'மக்கள் தேவர் நரகர் உயர்திணை மற்றுயிருள்ளவும் இல்லவும் அஃறிணை'  (நன்னூல் 261).  

ஈண்டு கருதுவார்கள் என்ற **உயர்திணைப் பன்மை**யில் உரைக்கிறார் பரிமேலழகர். மற்ற உரையாசிரியர்கள், கூறும் விடயத்தைக் குறித்துக் 'கருதுப' என்ற அஃறிணைப் பன்மையில் உரைப்பாரும் உளர் என்று சுட்டிக் காட்டுகிறார். 

## ஆங்கில கருத்தாக்கம் 


