உ

## குறள் எண் 

**குறிப்பறிதல் - குறள் - ௦௭௦௫ - 0705**  

## குறள் 

**குறிப்பின் குறிப்புணரா வாயின் உறுப்பினுள்  
என்ன பயத்தவோ கண்.**  

## கொண்டு கூட்டும் முறை

**குறிப்பின் குறிப்பு உணரா ஆயின் உறுப்பினுள் கண் என்ன பயத்தவோ**  

## குறள் சாரம் 

**சிறந்த கண்களின் பயன்**  
கருதியதைப் பார்க்கவல்ல தம் பார்வையால் மற்றவர் நினைத்ததை உணர்ந்து கொள்ள முடியவில்லை என்றால்,  
ஒருவனுடைய உறுப்புகளிலே சிறந்த கண்கள் வேறு என்ன பயனைத்தான் செய்யுமோ.  

## பரிமேலழகர் உரை

**குறிப்பின் குறிப்பு உணரா ஆயின்** - குறித்தது காணவல்ல தம்காட்சியால் பிறர்குறிப்பினை உணரமாட்டாவாயின்    

**உறுப்பினுள் கண் என்ன பயத்தவோ** - ஒருவன் உறுப்புக்களுள் சிறந்தகண்கள் வேறுஎன்ன பயனைச் செய்வன? 

## பரிமேலழகர் உரைகுறிப்பு   

முதற்கண் குறிப்பு ஆகுபெயர்.  
குறிப்பு அறிதற்கண் துணையாதல் சிறப்புப்பற்றி உயிரது உணர்வு கண்மேல் ஏற்றப்பட்டது.  
அக்கண்களால் பயன்இல்லை என்பதாம்.  
இவை இரண்டுபாட்டானும் குறிப்புஅறியாரது இழிபு கூறப்பட்டது.    

## பொருட்குறிப்பு 

குறிப்பு அறிதற்கண் துணையாதல் சிறப்புப்பற்றி உயிரது உணர்வு கண்மேல் ஏற்றப்பட்டது.    

அக்கண்களால் பயன்இல்லை என்பதாம்.    

இவை இரண்டுபாட்டானும் (குறள் 0704 - 0705) குறிப்புஅறியாரது இழிபு கூறப்பட்டது.      

## இலக்கணக்குறிப்பு  

**முதற்கண் குறிப்பு** ஆகுபெயர்.    

## உயர் வள்ளுவ வகுப்பு காணொளி

https://youtu.be/Cv2oCRyQn3Q?t=3216 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது ஆகுபெயர் எனப்படும்.  
**ஈண்டு குறளில் முதலில் வருகின்ற குறிப்பு, குறிப்புணர்தலைக் குறிக்காமல் காட்சியைக் குறித்து நின்றது.**

## ஆங்கில கருத்தாக்கம் 


