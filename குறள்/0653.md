உ

## குறள் எண் 

**வினைத்தூய்மை - குறள் - ௦௬௫௩ - 0653**    

## குறள் 

**ஓஒதல் வேண்டும் ஒளிமாழ்கும் செய்வினை  
ஆஅதும் என்னு மவர்.**  

## கொண்டு கூட்டும் முறை

**ஆதும் என்னுமவர் ஒளி மாழ்கும் வினை செய் ஓதல் வேண்டும்**

## குறள் சாரம் 

**மேல்மேலும் உயரவேண்டும் என்று கருதுபவர்கள் செய்யக்கூடாத காரியம்**  
மேல்மேலும் உயரவேண்டும் என்று கருதுபவர்கள் தம்புகழைக் கெடுப்பதற்குக் காரணமாக அமையும் காரியத்தைச் செய்யக்கூடாது.  

## பரிமேலழகர் உரை

**ஆதும் என்னுமவர்** - மேலாகக்கடவோம்என்று கருதுவார்  

**ஒளி மாழ்கும் வினை செய் ஓதல்வேண்டும்** - தம்ஒளி கெடுதற்குக் காரணமாய வினையைச் செய்தலைத் தவிர்க.   

## பரிமேலழகர் உரைகுறிப்பு   

ஓதல்வேண்டும்என்பது ஒருசொல் நீர்மைத்து.  
ஓவுதல்என்பது குறைந்து நின்றது.  
ஒளி - தாம்உள காலத்து எல்லாரானும் நன்குமதிக்கப்படுதல்.  
செய்என்னும் முதனிலைத் தொழிற்பெயர் மாற்றப்பட்டது.  
அன்றிச் செய்வினைஎன வினைத்தொகையாக்கியவழிப் பொருளின்மைஅறிக.  
ஒளி கெடவருவது ஆக்கம்அன்று என்பதாம்.  

## பொருட்குறிப்பு 

**ஒளி** - தாம்உள காலத்து எல்லாரானும் நன்குமதிக்கப்படுதல்.  
 
ஒளி கெடவருவது ஆக்கம்அன்று என்பதாம்.    

## இலக்கணக்குறிப்பு  

**ஓதல்வேண்டும்**என்பது ஒருசொல் நீர்மைத்து.  

**ஓவுதல்**என்பது குறைந்து நின்றது.    

**செய்**என்னும் முதனிலைத் தொழிற்பெயர் மாற்றப்பட்டது. 

அன்றிச் செய்வினைஎன வினைத்தொகையாக்கியவழிப் பொருளின்மைஅறிக.

## உயர் வள்ளுவ வகுப்பு காணொளி

https://youtu.be/KJpK75KyIt4?t=3225  

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

**அளபெடை** - அளபு + எடை - அளவைக்காட்டிலும் மிக்கொலித்தல். செய்யுளில் ஒலி குறையும் இடங்களில் அவ்வொலியை ஈடு செய்யும்பொருட்டுப் புலவன் பிறிதோர் இன எழுத்தினைச் சேர்த்து ஒலியை மிகுதிப் படுத்துதல். அவை உயிரளபெடை, ஒற்றளபெடை என இரு வகைப்படும்.     
**ஈண்டு ஆஅ - உயிரளபெடை**.          

**பொதுமொழி** - ஒரு சொல்லாக நின்று ஒரு பொருளைத் தந்தும், அச்சொல்லைப் பிரித்தபோது பல சொற்களகி வேறு பொருள் தந்தும், இரண்டற்கும் பொதுவாக நிற்பனவாம். தாமரை - ஒரு சொல்லாக வரும்போது தாமரை மலரைக் குறிக்கும். சான்று : தா + மரை (மான்) - தாவுகின்ற மானைக் குறிக்கும்.       
**ஈண்டு ஓதல் என்பதை ஒரு சொல்லாகக் கொண்டு விளங்க வேண்டும்.** பிரிக்கக் கூடாது; பிரித்தால் பொருள் வேறுபடும்.          

சொல்லின் இடையில் வரும் எழுத்தைக் குறைத்து விடுவது **இடைக்குறை**. சான்று : இல்லை - இலை; ஓந்தி - ஓதி.  
**ஈண்டு ஓவுதல் என்பதன் இடைக்குறைந்து ஓதல் என நின்றது.**                  

**முதல்நிலைத் தொழிற்பெயர்** - தொழிற்பெயர் விகுதிகளே இல்லாமல், பகுதி மட்டும் வந்து, தொழில் ஆற்றுவதற்கு முதல்நிலைத் தொழிற்பெயர் எனப்படும்.                                     
**தொழிற்பெயர் விகுதிகள்** சான்று :  பாடல் - பாடு + அல்;  நாட்டம் - நாடு + அம்;  சேர்க்கை - சேர் + கை;  ஆட்சி - ஆள் + சி.                            
ஈண்டு செய்தல் என்பது 'தல்' என்ற விகுதி நீங்கி, செய் என்ற பகுதி மட்டும் வந்த முதல்நிலைத் தொழிற்பெயர். ஒளியை மாய்க்கின்றதாகிய செயல்களை விட்டுவிட வேண்டும் என்பது வலியுறுத்தப் படுகிறது. 

வினை செய்தல் என்பதில் செய் என்னும் முதல்நிலைத் தொழிற்பெயரை மாற்றி (முன்பின்னாக மாற்றி) வினைசெய் என்பது செய்வினை எனப்பட்டது. எனவே, செய்வினை என்பதை வினைத்தொகையாகக் கொண்டால் பொருள் தராது என்பதையும் அறிவுறுத்துகிறார் பரிமேலழகர். 

## ஆங்கில கருத்தாக்கம் 


