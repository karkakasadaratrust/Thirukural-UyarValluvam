உ

## குறள் எண் 

இல் வாழ்க்கை - குறள் - 0048
## குறள் 

**ஆற்றின் ஒழுக்கி அறனிழுக்கா இல்வாழ்க்கை  
நோற்பாரின் நோன்மை உடைத்து.** 

## கொண்டு கூட்டும் முறை

**ஆற்றின் ஒழுக்கி அறன் இழுக்கா இல்வாழ்க்கை நோற்பாரின் நோன்மை உடைத்து**  

## குறள் சாரம் 

தவம் செய்வார், அவர் நெறி நிற்க , அதனால் வரும் துன்பத்தோடு, தன் துன்பத்தையும் தாங்குபவனாக,   
அறவழி நிற்கும் இல்லறத்தானதுப் பொறுமை, தவஞ்செய்வாரதினும் உயர்ந்தது.

## பரிமேலழகர் உரை

**ஆற்றின் ஒழுக்கி அறன் இழுக்கா இல்வாழ்க்கை** -  
தவஞ்செய்வாரையும் தத்தம் நெறியின்கண் ஒழுகப்பண்ணித்  
தானும் தன் அறத்தின் தவறாத இல்வாழ்க்கை,  

**நோற்பாரின் நோன்மை உடைத்து** - அத் தவஞ்செய்வார் நிலையினும் பொறையுடைத்து. 	

## பரிமேலழகர் உரைகுறிப்பு   

பசி முதலிய இடையூறு நீக்கலின் ஆற்றின் ஒழுக்கி என்றார்.  
நோற்பார் என்பது ஆகுபெயர்.  
நோற்பார் நிலைக்கு அவர்தம்மை உற்ற நோயல்லது இல்வாழ்வார் நிலைபோல் பிறரை உற்ற நோயும் பொறுத்தல் இன்மையின், நோற்பாரின் நோன்மையுடைத்து என்றார்.   

## பொருட்குறிப்பு 

பசி முதலிய இடையூறு நீக்கலின் **ஆற்றின் ஒழுக்கி** என்றார்.  
 
நோற்பார் நிலைக்கு  
அவர்தம்மை உற்ற நோயல்லது  
இல்வாழ்வார் நிலைபோல்  
பிறரை உற்ற நோயும் பொறுத்தல் இன்மையின்,  
**நோற்பாரின் நோன்மையுடைத்து** என்றார்.    

## இலக்கணக்குறிப்பு  

நோற்பார் என்பது ஆகுபெயர்.  

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

நோய் - துன்பம் 

## பொருட்குறிப்பு விளக்கம்.

தவம் மேற்கொள்வாரை ஒழுக்க நெறியின் கண் ஒழுகச் செய்வதும் இல்வாழ்வான் கடமை.
அந்த துன்பத்தையும் அவன் பொறுக்க வேண்டும்.  
அதோடு, அவன் தன் அறநெறியிலும் வழுவாது வாழத் துன்பம் மேற்கொள்கிறான்.  
அதனால் இல்வாழ்வான் பொறுமை நோற்பாரை விட உயர்ந்தது. 

## இலக்கணக்குறிப்பு விளக்கம்

நோற்பார் என்பது , தவம் மேற்கொள்வாராது என ஆகி வந்துள்ளது.

## ஆங்கில கருத்தாக்கம் 


