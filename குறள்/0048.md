உ

## குறள் எண் 

**இல்வாழ்க்கை - குறள் - ௦௦௪௮ - 0048**

## குறள் 

**ஆற்றின் ஒழுக்கி அறனிழுக்கா இல்வாழ்க்கை  
நோற்பாரின் நோன்மை உடைத்து.** 

## கொண்டு கூட்டும் முறை

**ஆற்றின் ஒழுக்கி அறன் இழுக்கா இல்வாழ்க்கை நோற்பாரின் நோன்மை உடைத்து**  

## குறள் சாரம் 

தவம் செய்வார், அவர் நெறி நிற்க , அதனால் வரும் துன்பத்தோடு, தன் துன்பத்தையும் தாங்குபவனாக,   
அறவழி நிற்கும் இல்லறத்தானதுப் பொறுமை, தவஞ்செய்வாரதினும் உயர்ந்தது.

## பரிமேலழகர் உரை

**ஆற்றின் ஒழுக்கி அறன் இழுக்கா இல்வாழ்க்கை** -  
தவஞ்செய்வாரையும் தத்தம் நெறியின்கண் ஒழுகப்பண்ணித்  
தானும் தன் அறத்தின் தவறாத இல்வாழ்க்கை,  

**நோற்பாரின் நோன்மை உடைத்து** - அத் தவஞ்செய்வார் நிலையினும் பொறையுடைத்து. 	

## பரிமேலழகர் உரைகுறிப்பு   

பசி முதலிய இடையூறு நீக்கலின் ஆற்றின் ஒழுக்கி என்றார்.  
நோற்பார் என்பது ஆகுபெயர்.  
நோற்பார் நிலைக்கு அவர்தம்மை உற்ற நோயல்லது இல்வாழ்வார் நிலைபோல் பிறரை உற்ற நோயும் பொறுத்தல் இன்மையின், நோற்பாரின் நோன்மையுடைத்து என்றார்.   

## பொருட்குறிப்பு 

பசி முதலிய இடையூறு நீக்கலின் **ஆற்றின் ஒழுக்கி** என்றார்.  
 
நோற்பார் நிலைக்கு  
அவர்தம்மை உற்ற நோயல்லது  
இல்வாழ்வார் நிலைபோல்  
பிறரை உற்ற நோயும் பொறுத்தல் இன்மையின்,  
**நோற்பாரின் நோன்மையுடைத்து** என்றார்.    

## இலக்கணக்குறிப்பு  

நோற்பார் என்பது ஆகுபெயர்.  

## உயர் வள்ளுவ வகுப்பு காணொளி

https://youtu.be/IaG2qks_p4g?t=6050 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

நோய் - துன்பம் 

## பொருட்குறிப்பு விளக்கம்.

தவம் மேற்கொள்வார், அவரது துன்பத்தை மட்டுமே தாங்கக் கூடியவர்.  
தவம் மேற்கொள்வாரை ஒழுக்க நெறியின்கண் ஒழுகச் செய்வதும் இல்வாழ்வான் கடமை.
அந்தத் துன்பத்தையும் அவன் பொறுக்க வேண்டும்.  
அதோடு, அவன் தன் அறநெறியிலும் வழுவாது வாழத் துன்பம் மேற்கொள்கிறான்.  
அதனால் இல்வாழ்வான் பொறுமை நோற்பாரை விட உயர்ந்தது. 

## இலக்கணக்குறிப்பு விளக்கம்

நோற்பார் என்பது, தவம் மேற்கொள்வாரது என ஆகி வந்துள்ளது.

## ஆங்கில கருத்தாக்கம் 


