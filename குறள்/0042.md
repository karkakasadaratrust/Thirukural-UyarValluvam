உ

## குறள் எண் 

**இல்வாழ்க்கை - குறள் - ௦௦௪௨ - 0042**  

## குறள் 

**துறந்தார்க்கும் துவ்வா தவர்க்கும் இறந்தார்க்கும்  
இல்வாழ்வான் என்பான் துணை.**  

## கொண்டு கூட்டும் முறை

**துறந்தார்க்கும் துவ்வா தவர்க்கும் இறந்தார்க்கும் இல்வாழ்வான் என்பான் துணை.** 

## குறள் சாரம் 

நல்துணையை இழந்தவர்க்கும் (அநாதை), வறியவர்க்கும், அநாதை இறந்தால் நீர்க்கடன் செய்யவும் (இறந்தபின் சடங்கு)  
இல்வாழ்வானின் கடமை ஆகும்.

## பரிமேலழகர் உரை

**துறந்தார்க்கும்** - களைகண் ஆனவரால் துறக்கப்பட்டார்க்கும்  

**துவ்வாதவர்க்கும்** - நல்கூர்ந்தார்க்கும்  

**இறந்தார்க்கும்** - ஒருவருமன்றித் தன்பால்வந்து இறந்தார்க்கும்  

**இல்வாழ்வான் என்பான் துணை** - இல்வாழ்வானென்று சொல்லப்படுவான் துணை.  


## பரிமேலழகர் உரைகுறிப்பு   

துறந்தார்க்குப் பாவம் ஒழிய அவர் களைகணாய் நின்று வேண்டுவன செய்தலானும், துவ்வாதவர்க்கு உணவு முதலிய கொடுத்தலானும், இறந்தார்க்கு நீர்க்கடன் முதலிய செய்து நல்லுலகின்கண் செலுத்தலானும், துணை என்றார்.  
இவை இரண்டு பாட்டானும் இல்நிலை எல்லா உபகாரத்திற்கும் உரித்தாதல் கூறப்பட்டது.    

## பொருட்குறிப்பு 

* துறந்தார்க்குப் பாவம் ஒழிய அவர் களைகணாய் நின்று வேண்டுவன செய்தலானும்,  
* துவ்வாதவர்க்கு உணவு முதலிய கொடுத்தலானும்,  
* இறந்தார்க்கு நீர்க்கடன் முதலிய செய்து நல்லுலகின்கண் செலுத்தலானும்,  
**துணை** என்றார்.  

**இவை இரண்டு பாட்டானும் ( குறள் 0041 - 0042 )**,  
இல்நிலை எல்லா உபகாரத்திற்கும் உரித்தாதல் கூறப்பட்டது.  

## இலக்கணக்குறிப்பு   


## உயர் வள்ளுவ வகுப்பு காணொளி

https://youtu.be/K0W28JculmI?t=6899

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**களைகணாய்** - நம்பிக்கையோடு துணை நின்று   
**நல்கூர்ந்தார்** - விதியால் வறுமை அடைந்தவர்    
**நீர்க்கடன்** - இறந்தவர்க்கு அடக்கம் செய்தல்  

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 



