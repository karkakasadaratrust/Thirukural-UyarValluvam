உ

## குறள் எண் 

**சிற்றினஞ்சேராமை – குறள் - 0௪ருஉ - 0452**  

## குறள் 

**நிலத்தியல்பான் நீர்திரிந்து அற்றாகும் மாந்தர்க்கு  
இனத்தியல்பது ஆகும் அறிவு.**

## கொண்டு கூட்டும் முறை

**நிலத்து இயல்பான் நீர் திரிந்து அற்றாகும், மாந்தர்க்கு இனத்து இயல்பு அறிவு (திரிந்து) அதாகும்**

## குறள் சாரம் 

எடுத்துக்காட்டு மூலமாக காரணம் கூறப்பட்டது.  

நீர் நிலத்தோடு சேர்ந்தவழி, நிறம், சுவை முதலிய பண்புகள் திரிந்தாற்போல,  
மாந்தர் தாம்சேர்ந்த இனத்தின் இயல்பானே காட்சி முதலிய தொழில்கள் திரியும்.  

## பரிமேலழகர் உரை

**நிலத்து இயல்பான் நீர் திரிந்து அற்றாகும்** - தான் சேர்ந்த நிலத்தினது இயல்பானே நீர் தன்தன்மை திரிந்து அந்நிலத்தின் தன்மைத்தாம்,  

**மாந்தர்க்கு இனத்து இயல்பு அறிவு (திரிந்து) அது ஆகும்** - அதுபோல மாந்தர்க்குத் தாம்சேர்ந்த இனத்தின் இயல்பானே அறிவும் தன்தன்மை திரிந்து அவ்வினத்தின்தன்மைத்தாம்.   

## பரிமேலழகர் உரைகுறிப்பு   

எடுத்துக்காட்டுவமை.  
விசும்பின்கண் தன்தன்மைத்தாய நீர் நிலத்தோடு சேர்ந்தவழி, நிறம், சுவை முதலிய பண்புகள் திரிந்தாற்போல, தனிநிலைக்கண் தன்தன்மைத்தாய அறிவு பிறஇனத்தோடு சேர்ந்தவழிக் காட்சி முதலிய தொழில்கள் திரியுமென, இதனால் அதனது காரணங் கூறப்பட்டது.  

## பொருட்க்குறிப்பு 

விசும்பின்கண் தன்தன்மைத்தாய நீர் நிலத்தோடு சேர்ந்தவழி,  
* நிறம்,  
* சுவை முதலிய பண்புகள் திரிந்தாற்போல,  
தனிநிலைக்கண் தன்தன்மைத்தாய அறிவு பிறஇனத்தோடு சேர்ந்தவழிக்  
* காட்சி முதலிய தொழில்கள் திரியுமென இதனால் அதனது காரணங் கூறப்பட்டது.  

## இலக்கணக்குறிப்பு  

எடுத்துக்காட்டுவமை    

## உயர் வள்ளுவ வகுப்பு காணொளி

https://youtu.be/TMIQRzM6Img?t=3160

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**விசும்பு** -  வானம்  

## பொருட்க்குறிப்பு விளக்கம்

அற்றாகும் - அத்தன்மைத்தாம்  

## இலக்கணக்குறிப்பு விளக்கம்

ஒருபொருளை அதன்தன்மைகொண்ட மற்றொரு பொருளோடு ஒப்பிட்டுக் கூறும்பொழுது, இடையே உவம உருபு இல்லாமல் கருத்துக்களை மட்டும் எடுத்துக்கூறி ஒப்பிட்டுக் கூறுவதற்கு **எடுத்துக்காட்டுவமை** என்று பெயர். 

**ஈண்டு 'அதுபோல' என்ற உவம உருபு குறளில் இல்லை; பரிமேலழகர் உரையில் வெளிப்படுத்துகிறார்.** 

## ஆங்கில கருத்தாக்கம் 


