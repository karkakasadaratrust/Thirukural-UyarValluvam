உ

## குறள் எண் 

**ஆள்வினையுடைமை – குறள் – 0௬கரு - 0615**  

## குறள் 

**இன்பம் விழையான் வினைவிழைவான் தன்கேளிர்  
துன்பம் துடைத்தூன்றும் தூண்.**  

## கொண்டு கூட்டும் முறை

**இன்பம் விழையான் வினை விழைவான் தன்கேளிர் துன்பம் துடைத்து ஊன்றும் தூண்**

## குறள் சாரம் 

**முயற்சி உடையவன் அடையும் நன்மை**  
தன் இன்பத்தை விரும்பாமல் எடுத்த காரியத்தை முடிப்பதையே விரும்புபவன் தன் சுற்றத்தார் நண்பர் என்ற மேற்கூரையின் துன்பத்தை நீக்கி அவர்களைக் காக்கும் தூணாவான்.  

## பரிமேலழகர் உரை

**இன்பம் விழையான் வினை விழைவான்** - தனக்கு*இன்பத்தை* விரும்பானாகி வினை*முடித்தலையே* விரும்புவான்  

**தன்கேளிர் துன்பம் துடைத்து ஊன்றும் தூண்** - தன்*கேளிராகிய* பாரத்தின்*துன்பத்தினை* நீக்கி அதனைத் தாங்கும்*தூணாம்*. 

## பரிமேலழகர் உரைகுறிப்பு   

இஃது ஏகதேச உருவகம்.  
ஊன்றும்*என்றது* அப்பொருட்டாதல் 'மதலையாய் மற்றதன் வீழூன்றி*யாங்கு*' (நாலடியார் 197) என்பதனானும் அறிக.  
சுற்றத்தார் நட்டாரது வறுமையும்*தீர்த்து* அவர்க்கு ஏமம்*செய்யும்* ஆற்றலை*உடையவனாம்*எனவே, தன்னைக் கூற வேண்டாவாயிற்று.  
காரியத்தை விழையாது காரணத்தை விழைவான் எல்லாப்*பயனும்* எய்தும்*என்றதனால்*, காரணத்தை விழையாது காரியத்தை*விழைவான்* யாதும்*எய்தான்*என்பது பெற்றாம்.  
இதனான் அஃது*உடையானது* நன்மை கூறப்பட்டது.    

## பொருட்குறிப்பு 

**ஊன்றும்***என்றது* அப்பொருட்டாதல் _**'மதலையாய் மற்றதன் வீழூன்றி*யாங்கு*' (நாலடியார் 197)**_ என்பதனானும் அறிக.

சுற்றத்தார் நட்டாரது வறுமையும்*தீர்த்து* அவர்க்கு ஏமம்*செய்யும்* ஆற்றலை*உடையவனாம்*எனவே, தன்னைக் கூற வேண்டாவாயிற்று. 

காரியத்தை விழையாது காரணத்தை விழைவான் எல்லாப்*பயனும்* எய்தும்*என்றதனால்*,  
காரணத்தை விழையாது காரியத்தை*விழைவான்* யாதும்*எய்தான்*என்பது பெற்றாம்.    

இதனான் அஃது*உடையானது* நன்மை கூறப்பட்டது.     

## இலக்கணக்குறிப்பு  

இஃது ஏகதேச உருவகம்.    

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**அப்பொருட்டாதல்** - அந்த கருத்து என்ன என்றால்   
**ஊன்றுதல்** - தாங்குதல்   

## பொருட்குறிப்பு விளக்கம்

>**நாலடியார் - 20. தாளாண்மை - 197**    

>தந்தையின் தளர்ச்சியைக் காத்தற்கு மைந்தன் முயற்சியுடையனா யிருத்தல் வேண்டும்.  


>**சிதலை தினப்பட்ட ஆல மரத்தை
மதலையாய் மற்றதன் வீழூன்றி யாங்குக்
குதலைமை தந்தைகட் டோன்றிற்றான் பெற்ற
புதல்வன் மறைப்பக் கெடும்.**  

>**சிதலை தினப்பட்ட ஆலமரத்தை** - கறையானால் அரிக்கப்பட்ட ஆலமரத்தை,  
>**மதலையாய் அதன் வீழ் ஊன்றியாங்கு** - அதன் விழுது அதனைத் தாங்கும் வன்மையுடையதாய் ஊன்றி நின்றாற்போல,  
>**குதலைமை தந்தை கண் தோன்றில்** - தன் தந்தையினிடத்தில் தளர்ச்சி தோன்றினால்,  
>**தான் பெற்ற புதல்வன் மறைப்பக் கெடும்** - அவன் பெற்றெடுத்த புதல்வன் பாதுகாக்க அது நீங்கும்.  

>http://www.tamilvu.org/node/154572?libdirpage=/slet/l2100/l2100pd1.jsp&bookid=32&auth_pub_id=36&bookpno=122  

## இலக்கணக்குறிப்பு விளக்கம்


## ஆங்கில கருத்தாக்கம் 


