உ

## குறள் எண் 

கூடாவொழுக்கம் - குறள் - 0276  

## குறள் 

**நெஞ்சில் துறவார் துறந்தார்போல் வஞ்சித்து  
வாழ்வாரின் வன்கணார் இல்.**

## கொண்டு கூட்டும் முறை

**நெஞ்சின் துறவார், துறந்தார் போல் வஞ்சித்து வாழ்வாரின், வன்கணார் இல்**

## குறள் சாரம் 


## பரிமேலழகர் உரை

**நெஞ்சின் துறவார்** - நெஞ்சால் பற்றுஅறாது வைத்து,   

**துறந்தார் போல் வஞ்சித்து வாழ்வாரின்** - பற்றுஅற்றார் போன்று தானம்செய்வாரை வஞ்சித்து வாழுபவர்போல,    

**வன்கணார் இல்** - வன்கண்மையையுடையார் உலகத்து இல்லை. 

## பரிமேலழகர் உரைகுறிப்பு   

தானம் செய்வாரை வஞ்சித்தலாவது, யாம் மறுமைக்கண் தேவராற்பொருட்டு இவ்வருந்தவர்க்கு இன்னதுஈதும்என்று அறியாது ஈந்தாரை, அதுகொண்டு இழிபிறப்பினராக்குதல்.  
அவர் இழிபிறப்பினராதல் 'அடங்கலர்க்கு ஈந்த தானப் பயத்தினால் அலறும் முந்நீர்த் - தடங்கடல் நடுவுள் தீவு பல உள அவற்றுள் தோன்றி உடம்போடு முகங்கள் ஒவ்வார் ஊழ்கனி மாந்தி வாழ்வர் - மடங்கலஞ் சீற்றத்துப் பின் மானவேல் மன்னர் ஏறே' (சீவக சிந்தாமணி		முத்தி இலம்பகம் 2842 244 ) என்பதனால் அறிக.  
தமக்கு ஆவன செய்தார்க்கு ஆகாதன விளைத்தலின், 'வன்கணார் இல் என்றார்.  

## பொருட்க்குறிப்பு 

**தானம் செய்வாரை வஞ்சித்தலாவது**, யாம் மறுமைக்கண் தேவராற்பொருட்டு இவ்வருந்தவர்க்கு இன்னதுஈதும்என்று அறியாது ஈந்தாரை, அதுகொண்டு இழிபிறப்பினராக்குதல்.   

**அவர் இழிபிறப்பினராதல்** _**'அடங்கலர்க்கு ஈந்த தானப் பயத்தினால் அலறும் முந்நீர்த் - தடங்கடல் நடுவுள் தீவு பல உள அவற்றுள் தோன்றி உடம்போடு முகங்கள் ஒவ்வார் ஊழ்கனி மாந்தி வாழ்வர் - மடங்கலஞ் சீற்றத்துப் பின் மானவேல் மன்னர் ஏறே' (சீவக சிந்தாமணி		முத்தி இலம்பகம் 2842 244 )**_ என்பதனால் அறிக.   

தமக்கு ஆவன செய்தார்க்கு ஆகாதன விளைத்தலின், **வன்கணார் இல்** என்றார்.  

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

>**சீவக சிந்தாமணி		முத்தி இலம்பகம் 2842 244**  


>**அடங்கலர்க் கீந்த தானப்  
>பயத்தினா லலறு முந்நீர்த்  
>தடங்கட னடுவுட் டீவு  
>பலவுள வவற்றுட் டோன்றி  
>யுடம்பொடு முகங்க ளொவ்வா  
>ரூழ்கனி மாந்தி வாழ்வர்  
>மடங்கலஞ் சீற்றத் துப்பின்  
>மானவேன் மன்ன ரேறே.**  


>**மடங்கல் அம் சீற்றத் துப்பின் மானவேல் மன்னர் ஏறே!** - சிங்கம் போன்ற சீற்றத்தினையும் வலிமையையுமுடைய பெருமை பொருந்திய வேலேந்திய அரசர்க்கரசே!   
>**அடங்கலர்க்கு ஈந்த** - ஐம்பொறிகளையும் வாட்டாதார்க்குக் கொடுத்த   
>**தானப் பயத்தினால்** - தானத்தின் விளைவால்   
>**அலறும் முந்நீர்த் தடங்கடல் நடவுள் பல தீவு உள** - முழங்குகின்ற மூன்று தன்மையுற்ற பெரிய கடலின் நடுவிலே பல தீவுகள் உள   
>**அவற்றுள் உடம்பொடு முகங்கள் ஒவ்வார் தோன்றி** - அவற்றுள் உடம்பு மக்களுடம்பும் முகம் விலங்கின் முகமுமாய்த் தோன்றி  
>**ஊழ் கனி மாந்தி வாழ்வர்** - தாமே கனிந்து வீழ்ந்த பழங்களை யுண்டு வாழ்வார்கள்.  

 
>இது முற்கூறிய புண்ணிரல்லார்க்குச் செய்த தானத்துக்குப் பயன் கூறியது.  
>இச்செய்யுள் பரிமேலழகரால் 276 ஆம் திருக்குறளுக்கு மேற்கோளாக எடுக்கப்பட்டது.   
>முந்நீர்த்தடங்கடல் - மூன்று நீர்மையையுடைய பெரிய கடல் - முத்தொழிலையுடைய கடலுமாம்.  
>ஊழ்கனி : வினைத்தொகை -   
>மடங்கல் - அரிமா.   
>துப்பு - வலிமை.  


>http://www.tamilvu.org/slet/l3100/l3100pd1.jsp?bookid=52&auth_pub_id=56&pno=1607

## இலக்கணக்குறிப்பு விளக்கம்


## ஆங்கில கருத்தாக்கம் 


