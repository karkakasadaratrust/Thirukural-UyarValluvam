உ

## குறள் எண் 

**நெஞ்சோடுபுலத்தல் - குறள் - கஉ௯௩ - 1293**

## குறள் 

**கெட்டார்க்கு நட்டார்இல் என்பதோ நெஞ்சேநீ  
பெட்டாங்கு அவர்பின் செலல்.** 

## கொண்டு கூட்டும் முறை

**நெஞ்சே நீ பெட்டாங்கு அவர்பின் செலல் கெட்டார்க்கு நட்டார் இல் என்பதோ?**

## குறள் சாரம் 


## பரிமேலழகர் உரை

இதுவும் அது. 

**நெஞ்சே** - நெஞ்சே 

**நீ பெட்டாங்கு அவர்பின் செலல்** - என்மாட்டு நில்லாது நீ விரும்பியவாறே அவர்மாட்டுச் செல்லுதற்குக் காரணம் 

**கெட்டார்க்கு நட்டார் இல் என்பதோ?** - கெட்டார்க்கு நட்டார் உலகத்து இல்லை என்னும் நினைவோ, நின்னியல்போ, கூறுவாயாக

## பரிமேலழகர் உரைகுறிப்பு   

என்னை விட்டு அவர்மாட்டுச் சேறல் நீ பண்டே பயின்றது என்பாள் பெட்டாங்கு என்றும், தான் இதுபொழுது மானமிலளாகலின் கெட்டார்க்கு என்றும் கூறினாள். பின் என்பது ஈண்டு இடப் பொருட்டு. செலல் என்பது ஆகுபெயர். ஒல்கிடத்து உலப்பிலா உணர்விலார் தொடர்பு ஆயிற்று, நின் தொடர்பு என்பதாம்.

## பொருட்குறிப்பு 

'என்னை விட்டு அவர்மாட்டுச் சேறல் நீ பண்டே பயின்றது' என்பாள் **பெட்டாங்கு** என்றும், தான் இதுபொழுது மானமிலளாகலின் **கெட்டார்க்கு** என்றும் கூறினாள். 

'ஒல்கிடத்து உலப்பிலா உணர்விலார் தொடர்பு' (கலித்,பாலை 25) ஆயிற்று நின் தொடர்பு என்பதாம்.

**பின்** என்பது ஈண்டு இடப் பொருட்டு.

## இலக்கணக்குறிப்பு  

**செலல்** என்பது ஆகுபெயர்.

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**கலித்தொகை - பாலைக்கலி - 25**

>வயக்குறு மண்டிலம் வடமொழிப் பெயர்பெற்ற  
>முகத்தவன் மக்களுண் முதியவன் புணர்ப்பினா  
>லைவரென் றுலகேத்து மரசர்க ளகத்தராக்  
>கைபுனை யரக்கில்லைக் கதழெரி சூழ்ந்தாங்குக்  

>களிதிகழ் கடாஅத்த கடுங்களி றகத்தவா  
>முளிகழை யுயர்மலை முற்றிய முழங்கழ  
>லொள்ளுரு வரக்கில்லை வளிமக னுடைத்துத்தன்  
>னுள்ளத்துக் கிளைகளோ டுயப்போகு வான்போல  
>வெழுவுறழ் தடக்கையி னினங்காக்கு மெழில்வேழ  

>மழுவஞ்சூழ் புகையழ லதர்பட மிதித்துத்தங்  
>குழுவொடு புணர்ந்துபோங் குன்றழல் வெஞ்சுர  
>மிறத்திரா லையமற் றிவணிலைமை கேட்டீமின்;  

>மணக்குங்கான் மலரன்ன தகையவாய்ச் சிறிதுநீ  
>தணக்குங்காற் கலுழ்பானாக் கண்ணெனவு முளவன்றோ  
>சிறப்புச்செய் துழையராப் புகழ்பேற்றி மற்றவர்  
>புறக்கொடையே பழிதூற்றும் புல்லியார் தொடர்புபோல்;  

>ஈங்குநீ ரளிக்குங்கா லிறைசிறந் தொருநாணீர்  
>நீங்குங்கா னெகிழ்பேகும் வளையெனவு முளவன்றோ  
>செல்வத்துட் சேர்ந்தவர் வளனுண்டு மற்றவ  
>ரொல்கிடத் துலப்பிலா வுணர்விலார் தொடர்புபோல்;  

>ஒருநாணீ ரளிக்குங்கா லொளிசிறந் தொருநாணீர்  
>பாராட்டாக் காற்பசக்கு நுதலெனவு முளவன்றோ  
>பொருந்திய கேண்மையின் மறையுணர்ந் தம்மறை  
>பிரிந்தக்காற் பிறர்க்குரைக்கும் பீடிலார் தொடர்புபோல்; எனவாங்கு;  

>யாநிற் கூறுவ தெவனுண் டெம்மினு  
>நீநற் கறிந்தனை நெடுந்தகை வானந்‘  
>துளிமாறு பொழுதினிவ் வுலகம் போலுநின்  
>னளிமாறு பொழுதினிவ் வாயிழை கவினே.  

>இது பிரிவுணர்த்தப்பட்ட தோழி நீ பிரிந்தாற் பீடிலார் தொடர்பு போல நும்மை அலர் தூற்றுவன இவ்வகைப்பட்டன சிலவுளவெனத் தலைவி ஆற்றாமை கூறிச் செலவழுங்குவித்தது.

http://www.tamilvu.org/ta/library-l1260-html-l1260ind-125035

## இலக்கணக்குறிப்பு விளக்கம்


## ஆங்கில கருத்தாக்கம் 


