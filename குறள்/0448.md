உ

## குறள் எண் 

**பெரியாரைத் துணைக்கோடல் – குறள் - ௦௪௪௮ - 0448**  

## குறள் 

**இடிப்பாரை இல்லாத ஏமரா மன்னன்  
கெடுப்பார் இலானுங் கெடும்.**

## கொண்டு கூட்டும் முறை

**இடிப்பாரை இல்லாத ஏமரா மன்னன், கெடுப்பார் இலானும் கெடும்** 

## குறள் சாரம் 


## பரிமேலழகர் உரை

**இடிப்பாரை இல்லாத ஏமரா மன்னன்** - கழறுதற்குரியாரைத் தனக்குத் துணையாகக் கொள்ளாமையின் காவலற்ற அரசன்,  

**கெடுப்பார் இலானும் கெடும்** - பகையாய்க் கெடுப்பார் இல்லையாயினும் தானே கெடும்.

## பரிமேலழகர் உரைகுறிப்பு   

இல்லாத ஏமரா என்பன பெயரெச்ச அடுக்கு.  
கெடுப்பார் உளராவர் என்பது தோன்ற, இலானும் என்றார்.  
தானே கெடுதலாவது பாகனில்லாத யானைபோல நெறியல்லாநெறிச் சென்று கெடுதல்.    

## பொருட்குறிப்பு 

கெடுப்பார் உளராவர் என்பது தோன்ற, **இலானும்** என்றார்.  

**தானே கெடுதலாவது** பாகனில்லாத யானைபோல நெறியல்லாநெறிச் சென்று கெடுதல்.

## இலக்கணக்குறிப்பு  

**இல்லாத, ஏமரா** என்பன பெயரெச்ச அடுக்கு.    

## உயர் வள்ளுவ வகுப்பு காணொளி

https://youtu.be/tBa9gw9E86c?t=1666

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்  

**கழறுதல்** - கண்டித்து உரைத்தல்   
**ஏமம்** - காவல்  
**ஏமரா** - காவலற்ற, காவலைப்பெறாத   

## பொருட்குறிப்பு விளக்கம்


## இலக்கணக்குறிப்பு விளக்கம்

**பெயரெச்சம்** - ஒரு வினைச்சொல் முற்றிலும் பொருள் தருவதற்காகப் பெயர்ச் சொல்லைத் தழுவி வருவது பெயரெச்சம் எனப்படும். இச்சொல் தனித்து வரும்பொழுது பொருள் தராது; பெயர்ச்சொல்லைச் சார்ந்து வந்தே பொருள் தரும். இதில் காலம் தோன்றும்; பால் தோன்றாது. செய்த, செய்கின்ற, செய்யும் என்ற வாய்ப்பாட்டு முறையில் வரும்.   
சான்று : பார்த்த முகம், கற்கின்ற மாணவர், பாடும் பறவை.  

**ஈண்டு இல்லாத மன்னன், ஏமரா மன்னன் என்பது பெயரெச்ச அடுக்குகளாக இல்லாத, ஏமரா மன்னன் எனப்பட்டது.**

## ஆங்கில கருத்தாக்கம் 


