உ

## குறள் எண் 

**பொழுதுகண்டிரங்கல் - குறள் - கஉஉரு - 1225**

## குறள் 

**காலைக்குச் செய்தநன்று என்கொல் எவன்கொல்யான்  
மாலைக்குச் செய்த பகை.** 

## கொண்டு கூட்டும் முறை

**யான் காலைக்குச் செய்த நன்று என் மாலைக்குச் செய்த பகை எவன்**

## குறள் சாரம் 


## பரிமேலழகர் உரை

இதுவும் அது. 

(காலையும், மாலையும், அவர் கூடிய ஞான்று போலாது இஞ்ஞான்று வேறுபட்டு வாராநின்றன; அவற்றுள்) 
**யான் காலைக்குச் செய்த நன்று என்** - யான் காலைக்குச் செய்த உபகாரம் யாது? 

மாலைக்குச் செய்த பகை எவன் - மாலைக்குச் செய்த அபகாரம் யாது?

## பரிமேலழகர் உரைகுறிப்பு   

கூடிய ஞான்று பிரிவர் என்று அஞ்சப்பண்ணிய காலை அஃது ஒழிந்து இஞ்ஞான்று கங்குல் வெள்ளத்திற்குக் கரையாய் வாராநின்றது என்னும் கருத்தால் நன்று என்கொல் என்றும், கூடிய ஞான்று இன்பம் செய்து வந்த மாலை அஃது ஒழிந்து இஞ்ஞான்றும் அளவில் துன்பஞ் செய்யாநின்றது என்னும் கருத்தால் பகை எவன்கொல்? என்றும் கூறினாள். பகை ஆகுபெயர். தன்னோடு ஒத்த காலைபோலாது மாலை தன் கொடுமையால் துன்பம் செய்யாநின்றது என்பதாம்.

## பொருட்குறிப்பு 

கூடிய ஞான்று பிரிவர் என்று அஞ்சப்பண்ணிய காலை அஃது ஒழிந்து இஞ்ஞான்று கங்குல் வெள்ளத்திற்குக் கரையாய் வாராநின்றது என்னும் கருத்தால் **நன்று என்கொல்** என்றும், 'கூடிய ஞான்று இன்பம் செய்து வந்த மாலை அஃது ஒழிந்து இஞ்ஞான்றும் அளவில் துன்பஞ் செய்யாநின்றது' என்னும் கருத்தால் **பகை எவன்கொல்**? என்றும் கூறினாள்.

தன்னோடு ஒத்த காலைபோலாது மாலை தன் கொடுமையால் துன்பம் செய்யாநின்றது என்பதாம்.

## இலக்கணக்குறிப்பு  

**பகை** - ஆகுபெயர்.

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


