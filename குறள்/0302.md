உ

## குறள் எண் 

வெகுளாமை - குறள் - 0302  

## குறள் 

**செல்லா இடத்துச் சினந்தீது செல்லிடத்தும்  
இல்அதனின் தீய பிற.**

## கொண்டு கூட்டும் முறை

**சினம் செல்லா இடத்துத் தீது செல் இடத்தும் அதனின் தீய பிற இல்**

## குறள் சாரம் 

கோபத்தைத் தன்னை விட வலியவரிடமும், எளியவரிடமும் யாரிடமும் வெளிப்படுத்தக் கூடாது என்பது கருத்து.  
ஒருவன் தன்னை விட வலியவரிடம் கோபப் பட்டால், அவனுக்குத் துன்பத்தை மட்டுமே தரும். எளியவரிடம் கோபப் படுவதைப் போல கொடுமையானது வேறெதுவும் இல்லை.  

## பரிமேலழகர் உரை

**சினம் செல்லா இடத்துத் தீது** - ஒருவன் வெகுளி தன்னின் வலியார்மேல் எழின் தனக்கே தீதாம்  

**செல் இடத்தும் அதனின் தீய பிற இல்** - மற்றை எளியோர் மேல் எழினும் அதனின் தீயன பிற இல்லை   
  

## பரிமேலழகர் உரைகுறிப்பு   

செல்லா இடத்துச் சினம் பயப்பது இம்மைக்கண் அவரான் வரும் ஏதமே, ஏனையது இம்மைக்கண் பழியும் மறுமைக்கண் பாவமும் பயத்தலின், அதனின் தீயன பிற இல்லை என்றார்.  
ஓரிடத்தும் ஆகாது என்பதாம்.  

## பொருட்குறிப்பு 

செல்லா இடத்துச் சினம் பயப்பது இம்மைக்கண் அவரான் வரும் ஏதமே,   
ஏனையது   
* இம்மைக்கண் பழியும்   
* மறுமைக்கண் பாவமும் பயத்தலின், **அதனின் தீயன பிற இல்லை** என்றார்.  

ஓரிடத்தும் ஆகாது என்பதாம்.    

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்  

ஏதம் - துன்பம் 

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


