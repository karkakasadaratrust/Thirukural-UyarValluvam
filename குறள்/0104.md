உ

## குறள் எண் 

**செய்ந்நன்றியறிதல் - குறள் - ௦௧௦௪ - 0104**  

## குறள் 

**தினைத்துணை நன்றி செயினும் பனைத்துணையாக்  
கொள்வர் பயன்தெரி வார்.**   

## கொண்டு கூட்டும் முறை

**தினைத்துணை நன்றி செயினும் பனைத்துணையாக் கொள்வர் பயன் தெரிவார்**

## குறள் சாரம் 

செய்யப்பட்ட உதவி சிறியதானாலும் நன்றியுணர்வு கொண்டவர்கள் அதைப் பெரிதாகப் போற்றுவர். 

## பரிமேலழகர் உரை

**தினைத்துணை நன்றி செயினும்** - தமக்குத் தினையளவிற்றாய உபகாரத்தை ஒருவன் செய்தானாயினும்  

**பனைத்துணையாக் கொள்வர் பயன் தெரிவார்** - அதனை அவ்வளவிற்றாகக் கருதாது பனையளவிற்றாகக் கருதுவர் அக்கருத்தின் பயன் தெரிவார்.    

## பரிமேலழகர் உரைகுறிப்பு   

தினை, பனை என்பன சிறுமை பெருமைகட்குக் காட்டுவன சில அளவை.  
அக்கருத்தின் பயனாவது அங்ஙனம் கருதுவார்க்கு வரும் பயன். 

## பொருட்குறிப்பு 

**தினை, பனை** என்பன சிறுமை பெருமைகட்குக் காட்டுவன சில அளவை.  

அக்கருத்தின் பயனாவது அங்ஙனம் கருதுவார்க்கு வரும் பயன்.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/IG4ids8xN-M?t=4030

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

ஔவையாருக்கு அதியமான் நெல்லிக்கனி ஈந்தது  
https://youtu.be/IG4ids8xN-M?t=4350

## தொன்மையான சொற்கள்

**தினை** - சிறிய அரிசி போன்ற உணவு.  
**பனை** - நெடிய மரம்   

## பொருட்குறிப்பு விளக்கம்

**உதவியை பெற்றவர் மனதில் உதவியால் ஏற்படும் பயன்**  
தமக்கு உணவுப் பொருளாகிய தினையின் அளவுக்குச் சிறிய உதவியை ஒருவன் செய்தாலும்,  
அவ்உதவியால் ஏற்படும் பயனை ஆராயக் கூடியவர்கள்  
அவ்உதவியை சிறிய தினை அளவாகக் கருதாமல் பனை அளவாகக் கருதுவார்கள்.

## இலக்கணக்குறிப்பு விளக்கம்


## ஆங்கில கருத்தாக்கம் 


