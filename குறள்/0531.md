உ

## குறள் எண் 

**பொச்சாவாமை  – குறள் - ௦௫௩௧ - 0531**  

## குறள் 

**இறந்த வெகுளியின் தீதே சிறந்த  
உவகை மகிழ்ச்சியிற் சோர்வு.**

## கொண்டு கூட்டும் முறை

**சிறந்த உவகை மகிழ்ச்சியிற் சோர்வு, இறந்த வெகுளியிற் தீது**

## குறள் சாரம் 

மிகுந்த மகிழ்ச்சிக் களிப்பால் வரும் அலட்சிய மனப்பான்மை, அளவுமீறிய சினம் கொள்வதினும் கேடு. 

## பரிமேலழகர் உரை

**சிறந்த உவகை மகிழ்ச்சியிற் சோர்வு** - மிக்கஉவகைக் களிப்பான் வரும் மறவி,  

**இறந்த வெகுளியிற் தீது** - அரசனுக்கு அளவிறந்த வெகுளியினும் தீது.   

## பரிமேலழகர் உரைகுறிப்பு   

மிக்க உவகை பெருஞ்செல்வம், பேரின்பம், பெருமிதம் என்று இவற்றான் வருவது.  
அளவு பகைவரை அடர்த்தற்கும் கொடியோரை ஒறுத்தற்கும் வேண்டுவது.  
இறந்த வெகுளி ஒரோவழிப் பகைவரையும் கொல்லும், இஃது அன்னதன்றித் தன்னையே கோறலின், அதனினும் தீதாயிற்று.  

## பொருட்குறிப்பு 

**மிக்க உவகை** -   
* பெருஞ்செல்வம்,  
* பேரின்பம்,  
* பெருமிதம் என்று இவற்றான் வருவது.  

**அளவு** பகைவரை அடர்த்தற்கும் கொடியோரை ஒறுத்தற்கும் வேண்டுவது.    

**இறந்த வெகுளி** ஒரோவழிப் பகைவரையும் கொல்லும்,  
இஃது அன்னதன்றித் தன்னையே கோறலின், அதனினும் தீதாயிற்று.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/1pj28sghWkQ?t=3344

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

முதலாளி, தொழிலாளி - எவருக்கு சுகம் ?  
https://youtu.be/1pj28sghWkQ?t=4105 

## தொன்மையான சொற்கள்

**வெகுளி** - சினம், கோபம்   
**கோறல்** - கொல்லுதல்     
**அடர்த்தற்கும்** - அழிப்பதற்கும்   
**ஒறுத்தற்கும்** - தண்டிப்பதற்கும் 

## பொருட்குறிப்பு விளக்கம்

அதிக மகிழ்ச்சியில் மறதியாக இருக்க வேண்டாம்.  
பெருஞ்செல்வம், பேரின்பம், பெருமிதம் போன்ற மிக்க மகிழ்ச்சியால் வரும் மறதி, நிர்வாகம் செய்வானுக்கு அளவு கடந்த கோபத்தைவிட தன்னையே கொல்லும் அளவிற்கு தீங்கானது.

## இலக்கணக்குறிப்பு விளக்கம்


## ஆங்கில கருத்தாக்கம் 


