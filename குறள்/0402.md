உ

## குறள் எண் 

**கல்லாமை – குறள் - 0௪0உ - 0402**  

## குறள் 

**கல்லாதான் சொற்கா முறுதல் முலையிரண்டும்  
இல்லாதாள் பெண்காமுற் றற்று.**

## கொண்டு கூட்டும் முறை

**கல்லாதான் சொல் காமுறுதல், முலை இரண்டும் இல்லாதாள் பெண் காமுற்றற்று**  

## குறள் சாரம் 


## பரிமேலழகர் உரை

**கல்லாதான் சொல் காமுறுதல்** - கல்வியில்லாதான் ஒருவன் அவையின்கண் ஒன்றுசொல்லுதலை அவாவுதல்,  

**முலை இரண்டும் இல்லாதாள் பெண் காமுற்றற்று** - இயல்பாகவே முலை இரண்டும் இல்லாதாள் ஒருத்தி பெண்மையை அவாவினாற் போலும்.  

## பரிமேலழகர் உரைகுறிப்பு   

இனைத்தென அறிந்த சினை (தொல்காப்பியம் - சொல்லதிகாரம் - இடம் 33) ஆகலின், தொகையோடு முற்று உம்மை கொடுத்தார்.  
சிறிதும் இல்லாதாள் என்பதாம்.  
அவாவியவழிக் கடைபோகாது, போகினும் நகை விளைக்கும் என்பதாயிற்று.   

## பொருட்க்குறிப்பு 

அவாவியவழிக் கடைபோகாது, போகினும் நகை விளைக்கும் என்பதாயிற்று.   

## இலக்கணக்குறிப்பு  

இனைத்தென அறிந்த சினை (தொல்காப்பியம் - சொல்லதிகாரம் - இடம் 33) ஆகலின், தொகையோடு முற்று உம்மை கொடுத்தார்.  
சிறிதும் இல்லாதாள் என்பதாம்.  

## உயர் வள்ளுவ வகுப்பு காணொளி

https://youtu.be/SzxqZ-cV4GU?t=2896

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

**முலை என்பது குறளில் உவமையாக எடுத்தாளப்பட்டது.** இவ்வுவமையால் அறிவுறுத்தப் படுவது : சிறிதும் கல்வியில்லாதவன் (அறிவில்லாதவன்) பேசும் பேச்சு அவனும் திருப்தியுறான்; கேட்பாருக்கும் இன்பம் பயக்காது. மேலும் கல்லாதான் பேசும் பேச்சைக்கேட்டு உலகம் எள்ளி நகையாடும் என்பது விளக்கப்படுகின்றது.

## இலக்கணக்குறிப்பு விளக்கம்

>**தொல்காப்பியம் - சொல்லதிகாரம் - இடம் 33.**  

>**இனைத்து என அறிந்த, சினை, முதல், கிளவிக்கு  
>வினைப்படு தொகுதியின் உம்மை வேண்டும்.**  


சேனாவரையர் உரை 
1.கிளவியாக்கம்   
3. இடம் - சினைமுதற் சொல் அமையும் வகை கேட்போரான் இத்துணை யென்று அறியப்பட்ட சினைக் கிளவிக்கும் முதற்கிளவிக்கும் 
வினைப்படு தொகுதிக்கண் உம்மை கொடுத்துச் சொல்லுக 

எடுத்துக்காட்டு -  

>1. பன்னிரு கையும் பாற்பட வியற்றி' (திருமுருகாற்றுப்படை  - 118. திருச்சீரலைவாய்) எனவும்,   
>2. முரசு முழங்குதானை மூவருங்டி' (பொருநராற் - 54) எனவும் வரும்.  

>அறிந்த சினைமுதற்கிளவி எனவே, முன்னறியப்படாக்கால், முருகற்குக் கை பன்னிரண்டு, தமிழ்நாட்டிற்கு வேந்தர்மூவர் என உம்மை பெறாது வரும் என்பதாம்.  
>ஐந்தலைநாகம் உடன்றது, நான்மறை முதல்வர் வந்தார் என்புழி, இனைத்தென அறிந்த சினைமுதற்கிளவியாயினும், வினைப்படுதொகுதி யன்மையின், உம்மை பெறாவாயின.   
>அஃதேல், பன்னிருகையும் என்புழியும் தொகுதிப் பெயர் வினையொடு தொடராது கையென்பதனோடு ஒட்டி நிற்றலின், வினைப்படு தொகுதியன்றாம்.  
>பிறவெனின் - ஒட்டி நின்றதாயினும், ஐந்தலைநாகம், நான்மறை முதல்வர் என்பனபோலாது இருசொல்லும் ஒரு பொருண் மேல் வருமாதலின், கையென்பதனோடு இயைந்த இயற்றி என்றும் வினைதொகுதிப் பெயரோடும் இயைந்ததாம், அதனான் அதுவினைப்படு தொகுதியாமென்பது.   
>அஃதேல், கண்ணிரண்டும் குருடு, எருதிரண்டும் மூரி எனப்பெயர் கொண்டவழி உம்மை பெறுமாறு என்னையெனின் - பெயராக வினையாக முடிக்குஞ் சொல்லொடு படுதலை ஈண்டு வினைப்படுதல் என்றாராகலின், அவையும் வினைப்படு தொகுதியாம் என்க. ஐந்தலை, நான்மறை என்பனவற்றிற்கு நாகம், முதல்வர் என்பன முடிக்குஞ்சொல் அன்மையின், வினைப்படு தொகுதி யாகாமை யுணர்க.  

>சிறப்புடைப் பொருளைத் தானினிது கிளத்தல் என்பதனால் சினைமுதற் கிளவி யென்றாராயினும், பிறவாத பண்பு முதலாயினவும் கொள்ளப்படும்.  

>எடுத்துக்காட்டு -   
>சுவையாறு முடைத் திவ்வடிசில் கதியைந்து முடைத்திக் குதிரை என வரும். இருதோள் தோழர்பற்ற எனவும், ஒண்குழையொன்று ஒல்கியெருத்தலைப்ப எனவும் உம்மையின்றி வந்தனவாலெனின். ஆண்டும்மை செய்யுள் விகாரத்தால் தொக்கு நின்றன வென்பது.   

>http://www.tamilvu.org/ta/library-l0100-html-l0100ind-116715

**முற்றும்மை என்பது பொருள் முடிந்து நிற்பதைக் குறிக்கும்.** சான்று : யாதும் ஊரே; யாவரும் கேளிர். (புறம் 192).  உலகம் யாவையும்... கம்பராமாயணம் கடவுள் வாழ்த்து. இவற்றில் வரும் 'உம்' அதற்கு மேலே எதுவும் இல்லை என்பதைக் காட்டுகின்றது.             

**ஈண்டு முலை இரண்டும் என்பது முற்றும்மை.** ஒரு முலை, மூன்று முலை கிடையாது. இனைத்தென அறிந்த சினை = சினை இவ்வளவுதான். முலை என்பதே இரண்டு மட்டும்தான். எனவே உம்மைத் தொகையுடன் முற்றும்மை விளக்கப்பட்டது.  
**முலை என்பது குறளில் உவமையாக எடுத்தாளப்பட்டது.** இவ்வுவமையால் அறிவுறுத்தப் படுவது : சிறிதும் கல்வியில்லாதவன் (அறிவில்லாதவன்) பேசும் பேச்சு அவனும் திருப்தியுறான்; கேட்பாருக்கும் இன்பம் பயக்காது. மேலும் கல்லாதான் பேசும் பேச்சைக்கேட்டு உலகம் எள்ளி நகையாடும் என்பது விளக்கப்படுகின்றது.

## ஆங்கில கருத்தாக்கம் 


