உ

## குறள் எண் 

**வலியறிதல்  – குறள் - ௦௪௭௫ - 0475**  

## குறள் 

**பீலிபெய் சாகாடும் அச்சிறும் அப்பண்டம்  
சால மிகுத்துப் பெயின்.**

## கொண்டு கூட்டும் முறை

**பீலி பெய் சாகாடும் அச்சு இறும், அப்பண்டம் சால மிகுத்துப் பெயின்**

## குறள் சாரம் 

 மாற்றான் வலியும் அவன் துணைவலியும் அறியாவழிப்படும் இழுக்குக் கூறப்பட்டது.  
 
## பரிமேலழகர் உரை

**பீலி பெய் சாகாடும் அச்சு இறும்** - பீலியேற்றிய சகடமும் அச்சு முரியும்,  

**அப்பண்டம் சால மிகுத்துப் பெயின்** - அப்பீலியை அது பொறுக்கும் அளவின்றி மிகுத்து ஏற்றின்.   

## பரிமேலழகர் உரைகுறிப்பு   

உம்மை சாகாட்டது வலிச்சிறப்பேயுமன்றிப் பீலியது நொய்மைச்சிறப்பும் தோன்ற நின்றது.   
இறுமென்னுஞ்சினைவினை முதல்மேல் நின்றது.  
எளியரென்று பலரோடு பகைகொள்வான், தான் வலியனேயாயினும் அவர் தொக்கவழி வலியழியுமென்னும் பொருள் தோன்ற நின்றமையின் இது பிறிதுமொழிதல் என்னும் அலங்காரம்.  
இதனை நுவலா நுவற்சி என்பாரும், ஒட்டு என்பாரும் உளர்.  
ஒருவன் தொகுவார் பலரோடு பகைகொள்ளற்க என்றமையின், இதனால் மாற்றான் வலியும் அவன் துணைவலியும் அறியாவழிப்படும் இழுக்குக் கூறப்பட்டது.  

## பொருட்க்குறிப்பு 

ஒருவன் தொகுவார் பலரோடு பகைகொள்ளற்க என்றமையின்,  
இதனால் மாற்றான் வலியும் அவன் துணைவலியும் அறியாவழிப்படும் இழுக்குக் கூறப்பட்டது.  

## இலக்கணக்குறிப்பு  

உம்மை சாகாட்டது வலிச்சிறப்பேயுமன்றிப் பீலியது நொய்மைச்சிறப்பும் தோன்ற நின்றது.  

இறுமென்னுஞ்சினைவினை முதல்மேல் நின்றது.  

எளியரென்று பலரோடு பகைகொள்வான்,   
தான் வலியனேயாயினும் அவர் தொக்கவழி வலியழியுமென்னும் பொருள் தோன்ற நின்றமையின் இது பிறிதுமொழிதல் என்னும் அலங்காரம்.    

இதனை நுவலா நுவற்சி என்பாரும், ஒட்டு என்பாரும் உளர்.    

## உயர் வள்ளுவ வகுப்பு காணொளி

https://youtu.be/rtrtrNOASp4?t=2052

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

பாரதிராசா மண்வாசனை படத்தில் உள்ள கிழவியின் கதை  
https://youtu.be/rtrtrNOASp4?t=2775

## தொன்மையான சொற்கள்

**பீலி** - மயிர்பீிலி - மயிலின் இறகு   
**சாகாடு** - சகடு - வண்டி   
**இறும்** - உடையும்   
**சினை** - அச்சு எனும் உறுப்பு   
**தொக்கவழி** - ஒன்றாக சேர்ந்த நேரத்தில்   

## பொருட்க்குறிப்பு விளக்கம்

மயிலிறகு மென்மையானது; அதிக அளவு மயிலிறகு ஏற்றினால் வண்டியின் அச்சு முரியும்.    
ஈண்டு துணைவலியைக் கூறாமல் நுண்மையான மயிலிறகினைக் கூறுதல் பிறிது மொழிதல் அலங்காரம்.    

துணைவலியின் தன்மை குறைவானதாகத் தோன்றினாலும், வலிமை குன்றிய பகைவர்களோ, அல்லது அப்பகைவர்களின் துணைகளோ ஒன்றுகூடி எதிர்த்தால் தோல்வி உறுதி என்பதை உணர்த்தும் உவமை. 

## இலக்கணக்குறிப்பு விளக்கம்

**உம் என்ற இடைச்சொல் சிறப்பும்மையாக வெளிப்படும்.** சிறப்பும்மை இருவகைப்படும். 1. உயர்வு சிறப்பும்மை 2. இழிவு சிறப்பும்மை. சான்று : உயர்வு சிறப்பு - உயர்ந்தவரால் பொருளைச் சிறப்பிப்பது. 'வள்ளுவரும் போற்றிய இல்லறம்'. இழிவு சிறப்பு - தாழ்ந்த பொருளை இகழ்ந்து கூறுவது. 'நாயும் பிழைக்கும் இந்தப் பிழைப்பு.' ~~பாரதியார்.

ஈண்டு (சாகாடும்) வண்டியின் வலிமை (திண்மை), மயிலிறகின் மென்மை (நுண்மை) இரண்டையும் சிறப்பித்துக் கூறவந்த உம்மை - உயர்வுச் சிறப்பும்மை.   

சினை - வண்டியின் உறுப்பு - அச்சு. அச்சு முறியும் என்பது வண்டி விழுந்துவிடு் என்பதைக் குறித்து, அச்சிறும் (அச்சு + இறும்) - இறும் = முறியும்; முறியும் - வினை. எனவே, சினையாகிய (அச்சின்) வினையாகிய முறிதல் (இறும்) என்பது அவ்வினையின் முதலாகிய வண்டியின்மேல் நின்றது.      

**பிறிதுமொழிதல் அலங்காரம்** -  புலவன் தான் கருதிய பொருளை அங்ஙனமே கூறாது மறைத்து, அதை விளக்குவதற்கு அதைப்போன்ற பிறிதொன்றினைக் கூறி விளக்குவதற்குப் பிறிதுமொழிதல் அணி அல்லது ஒட்டணி என்று பெயர்.   

**கூறப்பட்ட கருத்து** : மென்மையாக இருக்கும் மயிலிறகையும் அளவாக வண்டியில் ஏற்ற வேண்டும். விஞ்சினால் வண்டியின் அச்சு முறியும்.  

**விளக்க வந்த கருத்து : எச்செயலையும் அளவாகச் செய்ய வேண்டும்; அளவுக்கு மீறினால் அழிவு நேரிடும்.**

## ஆங்கில கருத்தாக்கம் 


