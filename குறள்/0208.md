உ

## குறள் எண் 

**தீவினையச்சம் - குறள் - 0உ0அ - 0208**  

## குறள் 

**தீயவை செய்தார் கெடுதல் நிழல்தன்னை  
வீயாது அடிஉறைந் தற்று.** 

## கொண்டு கூட்டும் முறை

**தீயவை செய்தார் கெடுதல், நிழல் தன்னை வீயாது அடி உறைந்தற்று**  

## குறள் சாரம் 

தீயவை செய்தால் வரும் கெடுதல், ஒருவனின் நிழல் நீண்டு சென்றாலும் அவன் காலடியிலேயே விலகாமல் தங்குவது போன்றது.   

## பரிமேலழகர் உரை

**தீயவை செய்தார் கெடுதல்** - பிறர்க்குத் தீவினைகளைச்  செய்தார் தாம் கெடுதல் எத்தன்மைத்து எனின்,  

**நிழல் தன்னை வீயாது அடி உறைந்தற்று** -  
ஒருவன் நிழல் நெடிதாகப் போயும்,  
அவன்றன்னை விடாது வந்து அடியின்கண் தங்கியதன்மைத்து.  

## பரிமேலழகர் உரைகுறிப்பு   

இவ்வுவமையைத் தன் காலம் வருந்துணையும் புலனாகாது உயிரைப்பற்றி நின்று அது வந்துழி உருப்பதாய தீவினையைச் செய்தார் பின் அதனால் கெடுதற்கு உவமையாக்கி உரைப்பாரும் உளர்.  
அஃது உரை அன்று என்பதற்கு அடி உறைந்த நிழல் தன்னை வீந்தற்று என்னாது, வீயாது அடி உறைந்தற்று என்ற பாடமே கரியாயிற்று.  
மேல் வீயாது பின் சென்று அடும் என்றார்.  
ஈண்டு அதனை உவமையான் விளக்கினார்.  

## பொருட்குறிப்பு 

இவ்வுவமையைத் தன் காலம் வருந்துணையும் புலனாகாது உயிரைப்பற்றி நின்று  
அது வந்துழி உருப்பதாய தீவினையைச் செய்தார்  
பின் அதனால் கெடுதற்கு உவமையாக்கி உரைப்பாரும் உளர். 

அஃது உரை அன்று என்பதற்கு  
அடி உறைந்த நிழல் தன்னை வீந்தற்று என்னாது,  
**வீயாது அடி உறைந்தற்று** என்ற பாடமே கரியாயிற்று.  

மேல் (குறள் 0207) வீயாது பின் சென்று அடும் என்றார். 
ஈண்டு அதனை உவமையான் விளக்கினார்.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/9HqTpl05blU?t=7303

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**வீயாது**   - நீங்காமல்  
**அடும்**    - கொல்லும்  
**வந்துழி**  - வரும் வேளையில்  
**கரி**      - சாட்சி  

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


