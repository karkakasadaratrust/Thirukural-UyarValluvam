உ

## குறள் எண் 

**வினைத்திட்பம் – குறள் – ௦௦௬௩ - 0663**  

## குறள் 

**கடைக்கொட்கச் செய்தக்கது ஆண்மை இடைக்கொட்கின்  
எற்றா விழுமம் தரும்.**  

## கொண்டு கூட்டும் முறை

**கடைக்கொட்கச் செய்தக்கது ஆண்மை இடைக்கொட்கின் எற்றா விழுமம் தரும்**

## குறள் சாரம் 

**வினைதிட்பத்தின் தன்மை**  
செய்யும்காரியம் மற்றவர்களுக்குக் காரியம் முடிந்தபின் கடைசியில் தெரியும்படி முதலில் மறைத்துச்செய்வதே உறுதியாகும்.  
அப்படிஇல்லாமல் பாதியிலே மற்றவர்களுக்குத் தெரிந்துவிடுமானால் அது காரியத்தைச் செய்பவனுக்கு நீங்காததுன்பத்தைக் கொடுத்துவிடும்.  

## பரிமேலழகர் உரை

**கடைக்கொட்கச் செய்தக்கது ஆண்மை** - செய்யப்படும் வினையை முடிவின்கண் புலப்படும்வகை முன்னெல்லாம் மறைத்துச் செய்வதே திட்பமாவது  

**இடைக்கொட்கின் எற்றா விழுமம் தரும்** - அங்ஙனமின்றி இடையே புலப்படுமாயின் அப்புலப்பாடு செய்வானுக்கு நீங்காத இடும்பையைக் கொடுக்கும்.  

## பரிமேலழகர் உரைகுறிப்பு   

மறைத்துச் செய்வதாவது அங்கம்ஐந்தும்எண்ணியவாறு பிறரறியாமலும், தான்அறிந்ததூஉம், தன்இங்கிதம், வடிவு, செயல், சொற்களான் அவர்உய்த்துணராமலும் அடங்கிச் செய்தல்.   
அத்திட்பம் ஆண்தன்மையான் வருதலின் ஆண்மைஎனப்பட்டது.  
எற்றாவிழுமமாவன பகைவர் முன்அறிந்து அவ்வினையை விலக்குதல், செய்வானை விலக்குதல் செய்வர்ஆகலின், அவற்றான் வருவன.  
விழுமம் சாதிப்பெயர்.  
இவை இரண்டுபாட்டானும் அதனது பகுதி கூறப்பட்டது.   

## பொருட்குறிப்பு 

**மறைத்துச் செய்வதாவது** -  
* அங்கம்ஐந்தும் (குறள் 0631) எண்ணியவாறு பிறரறியாமலும்,  
* தான்அறிந்ததூஉம்,  
* தன்இங்கிதம், வடிவு, செயல், சொற்களான் அவர்உய்த்துணராமலும் அடங்கிச் செய்தல்.   
அத்திட்பம் ஆண்தன்மையான் வருதலின் **ஆண்மை**எனப்பட்டது.  

**எற்றாவிழுமமாவன** - பகைவர் முன்அறிந்து அவ்வினையை விலக்குதல், செய்வானை விலக்குதல் செய்வர்ஆகலின், அவற்றான் வருவன.  

இவை இரண்டுபாட்டானும் (குறள் 0662 - 0663) அதனது பகுதி கூறப்பட்டது.   

## இலக்கணக்குறிப்பு  

**விழுமம்** சாதிப்பெயர்.   

## உயர் வள்ளுவ வகுப்பு காணொளி

https://youtu.be/6TbZQNWTZ3Y?t=2960 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**எற்றா** - நீங்காத  
**விழுமம்** - துன்பம்  
**ஆண்மை** - (ஈண்டு) திண்மை   
**கொட்க** - வெளிப்பட

## பொருட்குறிப்பு விளக்கம்

ஈண்டு திட்பம் என்ற அதிகாரத்தினால் ஆண்மை என்பது திண்மையைக் குறிக்கிறது.

## இலக்கணக்குறிப்பு விளக்கம்

**விழுமம்** சாதிப்பெயர்  

**சாதி** - ஓரினத்துப் பலபொருள்களுக்குப் பொதுவாயதோர் தன்மை.  
**சாதி ஒருமை** - பல விடயங்களுக்குப் பொருந்துகிற பெயரை ஒருமையிலே உரைப்பது. சான்று - 1. மாடு புல் தின்னும். 2. மாம்பழம் இனிக்கும்.   

ஈண்டு விழுமம் என்ற சாதிப் பெயரால் பலவிதமான துன்பங்களைக் குறிக்கிறது.

## ஆங்கில கருத்தாக்கம் 


