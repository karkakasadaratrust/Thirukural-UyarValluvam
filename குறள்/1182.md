உ

## குறள் எண் 

**பசப்புறுபருவரல் - குறள் - ககஅஉ - 1182**

## குறள் 

**அவர்தந்தார் என்னும் தகையால் இவர்தந்துஎன்  
மேனிமேல் ஊரும் பசப்பு.**

## கொண்டு கூட்டும் முறை

**பசப்பு தந்தார் அவர் என்னும் தகையால் என் மேனிமேல் இவர்தந்து ஊரும்**

## குறள் சாரம் 


## பரிமேலழகர் உரை

ஆற்றாள் எனக் கவன்ற தோழிக்கு ஆற்றுவல் என்பது படச் சொல்லியது.

(யான் ஆற்றியுளேனாகவும்) **பசப்பு** - இப்பசப்புத்தான் 

**தந்தார் அவர் என்னும் தகையால்** - என்னையுண்டாக்கினார் அவர் என்னும் பெருமிதத்தான் 

**என் மேனிமேல் இவர்தந்து ஊரும்** - என் மேனியை மேற்கொண்டு செலுத்தா நின்றது

## பரிமேலழகர் உரைகுறிப்பு   

'குருதி கொப்புளிக்கும் வேலான் கூந்தன்மா இவர்ந்து செல்ல' என்புழியும் இவர்தல் இப்பொருட்டாதல்அறிக. அஃது உரிமைபற்றி ஊர்கின்றது. இதற்கு நீ கவலல் வேண்டா என்பதாம்.

## பொருட்குறிப்பு 

'குருதி கொப்புளிக்கும் வேலான் கூந்தன்மா இவர்ந்து செல்ல' (சீவக.விமலை.1) என்புழியும் இவர்தல் இப்பொருட்டாதல்அறிக. 

'அஃது உரிமைபற்றி ஊர்கின்றது. இதற்கு நீ கவலல் வேண்டா' என்பதாம்.

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**சீவகசிந்தாமணி - விமலையார் இலம்பகம்**

>முருகுகொப் புளிக்குங் கண்ணி  
>  முறிமிடை படலை மாலைக்  
>குருதிகொப் புளிக்கும் வேலான்  
>  கூந்தன்மா விவர்ந்து செல்ல  
>வுருவவெஞ் சிலையி னாற்குத்  
>  தம்பியிஃ துரைக்கு மொண்பொற்  
>பருகுபைங் கழலி னாருட்  
>  பதுமுகன் கேட்க வென்றே.  
  
>முருகு கொப்புளிக்கும் கண்ணி - தேனைப் பிலிற்றும் தலை மாலையினையும்;   
>முறிமிடை படலைமாலை - தளிர் கலந்த வகைமாலையினையும்;   
>குருதி கொப்புளிக்கும் வேலான் - செந்நீரை உமிழும் வேலினையும் உடைய சீவகன்;   
>கூந்தல் மா இவர்ந்து செல்ல - குதிரை மீதேறிச் செல்ல;   
>உருவ வெஞ்சிலையினாற்குத் தம்பி - அழகிய கொடிய வில்லேந்திய சீவகனுக்குத் தம்பியான நந்தட்டன்;   
>ஒண் பொன் பருகு பைங்கழலினாருள் பதுமுகன் கேட்க என்று இஃது உரைக்கும் - ஒள்ளிய பொன் பொருந்திய கழலணிந்த தோழர்களில் பதுமுகனைக் கேட்பாயாக என விளித்து இதனைக் கூறுவான்.

>விளக்கம் - அது மேற் கூறுகின்றார். 'சிலையினாற்கு' உருபு மயக்கம் என்பர் நச்சினார்க்கினியர்.

>முறி - தளிர்.   
>கண்ணி - தலையிற் சூடுமாலை.   
>படலைமாலை - தழை விரவிய மாலை.   
>வேலான் : சீவகன்.   
>தம்பி : நந்தட்டன்.   
>கழலினாருள் - தோழருள்.   
>பதுமுகன் : விளி.  

http://www.tamilvu.org/slet/l3100/l3100pd1.jsp?bookid=52&auth_pub_id=56&pno=1070

## இலக்கணக்குறிப்பு விளக்கம்


## ஆங்கில கருத்தாக்கம் 


