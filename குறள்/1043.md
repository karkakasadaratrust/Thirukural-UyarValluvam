உ

## குறள் எண் 

**நல்குரவு - குறள் - க0௪௩ - 1043**

## குறள் 

**தொல்வரவும் தோலும் கெடுக்கும் தொகையாக  
நல்குரவு என்னும் நசை.** 

## கொண்டு கூட்டும் முறை

**நல்குரவு என்னும் நசை தொல் வரவும் தோலும் தொகையாகக் கெடுக்கும்**

## குறள் சாரம் 


## பரிமேலழகர் உரை

**நல்குரவு என்னும் நசை** - நல்குரவு என்று சொல்லப்படும் ஆசை 

**தொல் வரவும் தோலும் தொகையாகக் கெடுக்கும்** - தன்னால் பற்றப்பட்டாருடைய பழைய குடிவரவினையும் அதற்கு ஏற்ற சொல்லினையும் ஒருங்கே கெடுக்கும்

## பரிமேலழகர் உரைகுறிப்பு   

நசையில் வழி நல்குரவும் இல்லையாகலின் நல்குரவையே நசையாக்கி, அஃது அக்குடியின் தொல்லோர்க்கு இல்லாத இழிதொழில்களையும் இளிவந்த சொற்களையும் உளவாக்கலான் அவ்விரண்டனையும் ஒருங்கு கெடுக்கும் என்றார். 'குடிப்பிறப்பு அழிக்கும் விழுப்பம் கொல்லும்' என்றார் பிறரும். தோலாவது 'இழுமென் மொழியால் விழுமியது நுவறல்' என்றார் தொல்காப்பியனாரும். இதற்கு உடம்பு என்று உரைப்பாரும் உளர். அஃது அதற்குப் பெயராயினும் உடம்பு கெடுக்கும் என்றற்கு ஓர் பொருட்சிறப்பு இல்லாமை அறிக.

## பொருட்குறிப்பு 

நசையில் வழி நல்குரவும் இல்லையாகலின் நல்குரவையே நசையாக்கி, அஃது அக்குடியின் தொல்லோர்க்கு இல்லாத இழிதொழில்களையும் இளிவந்த சொற்களையும் உளவாக்கலான் அவ்விரண்டனையும் ஒருங்கு கெடுக்கும் என்றார். 

'குடிப்பிறப்பு அழிக்கும் விழுப்பம் கொல்லும்' (மணி.11-76) என்றார் பிறரும். 

தோலாவது 'இழுமென் மொழியால் விழுமியது நுவறல்' (தொல். பொருள். செய்யுள் .239) என்றார் தொல்காப்பியனாரும். 

இதற்கு 'உடம்பு' என்று உரைப்பாரும் உளர். 

அஃது அதற்குப் பெயராயினும் உடம்பு கெடுக்கும் என்றற்கு ஓர் பொருட்சிறப்பு இல்லாமை அறிக.

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**பசிப்பிணி நீக்கல் - மணிமேகலைக் காப்பியம்**
**பாத்திரம் பெற்ற காதை, வரிகள்:76-80**

>சாத்தனார் பசியின் கொடுமையைப் பின்வருமாறு விளக்குவார் :

>குடிப்பிறப்பு அழிக்கும் விழுப்பம் கொல்லும்  
>பிடித்த கல்விப் பெரும்புணை விடூஉம்  
>நாண்அணி களையும் மாண் எழில் சிதைக்கும்  
>பூண்முலை மாதரொடு புறங்கடை நிறுத்தும்  
>பசிப்பிணி என்னும் பாவி  

http://www.tamilvu.org/courses/degree/a041/a0411/html/a04114l4.htm


**தொல். பொருள். செய்யுள் .239**
*செய்யுளியல் - இளம்பூரணர் உரை*

>இழுமென் மொழியால் விழுமியது நுவலினும்  
>பரந்த மொழியால் அடிநிமிர்ந் தொழுகினுந்  
>தோலென மொழிப தொன்னெறிப்1 புலவர்.  

>என் - னின் . நிறுத்தமுறையானே தோலாகிய செய்யுள் உணர்த்துதல் நுதலிற்று.  
>இழுமென் மொழியால் விழுமிய பொருளைக் கூறினும் பரந்த மொழியினால் அடி நிமிர்ந்து ஒழுகினும் தோல் என்னுஞ் செய்யுளாம் என்றவாறு.

http://www.tamilvu.org/slet/l0100/l0100uri.jsp?song_no=1485&book_id=1&head_id=3

## இலக்கணக்குறிப்பு விளக்கம்


## ஆங்கில கருத்தாக்கம் 


