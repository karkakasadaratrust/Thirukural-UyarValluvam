உ

## குறள் எண் 

கொல்லாமை - குறள் - 0323  

## குறள் 

**ஒன்றாக நல்லது கொல்லாமை மற்றதன்  
பின்சாரப் பொய்யாமை நன்று.**

## கொண்டு கூட்டும் முறை

**ஒன்றாக நல்லது கொல்லாமை, பொய்யாமை அதன் பின்சார நன்று**

## குறள் சாரம் 

ஒரு பொய்யால் நன்மை ஏற்பட்டால், அந்த பொய்யும் அறமாகிறது. ஆனால், உயிர்க்கொலையால், ஒரு நன்மை ஏற்பட்டாலும், அந்த கொலை அறமாகாது என கொல்லாமையின், சிறப்புக் கூறப்பட்டது.   
அற நூல்கள் இயற்றியவர்கள் தொகுத்துச் சொன்ன அறங்களுள், தனக்கு சமமாக வேறு எந்த அறமும் இல்லாமல் தான் மட்டுமே நல்ல அறமாக இருப்பது கொல்லாமை. அதைவிட்டால், பொய்  கூறாமை  அதனை அடுத்து இரண்டாவது அறமாக இருத்தல் நல்லது.   

## பரிமேலழகர் உரை

**ஒன்றாக நல்லது கொல்லாமை** -   
நூலோர் தொகுத்த அறங்களுள்   
தன்னோடு இணையொப்பதின்றித் தானேயாக நல்லது கொல்லாமை  

**பொய்யாமை அதன் பின்சார நன்று** - அஃது ஒழிந்தால் பொய்யாமை அதன்பின்னே நிற்க நன்று.   

## பரிமேலழகர் உரைகுறிப்பு   

நூலோர் தொகுத்த அறங்களுள் என்பது அதிகாரத்தான் வந்தது.   
அதிகாரம் கொல்லாமையாயினும் , மேல் பொய்யாமைபொய்யாமை ஆற்றின் எனவும், யாம்மெய்யாக் கண்டவற்றுள் இல்லை எனவும் கூறினார் ஆகலின், இரண்டு அறத்துள்ளும் யாது சிறந்தது என்று ஐயம் நிகழுமன்றே, அது நிகழாமையாற்பொருட்டு, ஈண்டு அதன்பின்சாரப்பொய்யாமை நன்று என்றார், முன் கூறியதில் பின் கூறியது வலியுடைத்து ஆகலின்.  
அதனைப் பின்சாரநன்றுஎன்றது, நன்மை பயக்கும்வழிப் பொய்யும் மெய்யாயும், தீமை பயக்கும்வழி மெய்யும் பொய்யாயும் இதனைப் பற்ற அது திரிந்துவருதலான் என உணர்க.   
இவை மூன்று பாட்டானும் இவ்வறத்தினது சிறப்புக் கூறப்பட்டது.   

## பொருட்குறிப்பு 

**நூலோர் தொகுத்த அறங்களுள்** என்பது அதிகாரத்தான் வந்தது.  

அதிகாரம் கொல்லாமையாயினும் ,   
மேல்   
* **பொய்யாமைபொய்யாமை ஆற்றின்** எனவும்,   
* **யாம்மெய்யாக் கண்டவற்றுள் இல்லை** எனவும் கூறினார் ஆகலின்,   
இரண்டு அறத்துள்ளும் யாது சிறந்தது என்று ஐயம் நிகழுமன்றே,   
அது நிகழாமையாற்பொருட்டு,   
ஈண்டு **அதன்பின்சாரப்பொய்யாமை நன்று** என்றார், முன் கூறியதில் பின் கூறியது வலியுடைத்து ஆகலின்.    

**அதனைப் பின்சாரநன்று**என்றது,   
* நன்மை பயக்கும்வழிப் பொய்யும் மெய்யாயும்,   
* தீமை பயக்கும்வழி மெய்யும் பொய்யாயும் இதனைப் பற்ற அது திரிந்துவருதலான் என உணர்க. 

இவை மூன்று பாட்டானும் (குறள் 0321 - 0323),    
இவ்வறத்தினது சிறப்புக் கூறப்பட்டது.     

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


