உ

## குறள் எண் 

**அருளுடைமை - குறள் - 0௨௪௮ - 0248**  

## குறள் 

**பொருளற்றார் பூப்பர் ஒருகால் அருளற்றார்  
அற்றார்மற் றாதல் அரிது.**

## கொண்டு கூட்டும் முறை

**பொருள் அற்றார் ஒருகால் பூப்பர், அருள் அற்றார் அற்றார் மற்று ஆதல் அரிது**  

## குறள் சாரம்   

**அருளின் முக்கியத்துவம்**  
ஊழால் இந்த பிறவியில் பொருள் இல்லாமல் போனாலும், பிறகு காலம் மாறினால் வந்துவிடும்.  
ஆனால் வீடாகிய முயற்சியில் அருள் இல்லாமல் போனால், காலம் மாறினாலும், எப்பொழுதும் வராது. 

## பரிமேலழகர் உரை

**பொருள் அற்றார் ஒருகால் பூப்பர்** -  
ஊழான் வறியராயினார் அது நீங்கிப்  
பின் ஒருகாலத்துச் செல்வத்தால் பொலிவர்,  

**அருள் அற்றார் அற்றார் மற்று ஆதல் அரிது** -  
அவ்வாறு அன்றி அருளிலாதார் பாவம்அறாமையின் அழிந்தாரே,  
பின் ஒருகாலத்தும் ஆதல் இல்லை.  

## பரிமேலழகர் உரைகுறிப்பு   

மற்று வினைமாற்றின்கண் வந்தது.  
மேல் பொருள் இன்மையொடு ஒருவாற்றான் ஒப்புமை கூறினார் ஆகலின், அது மறுத்து, பிற ஆற்றான் அதனினும் கொடியது என்பது கூறியவாறு.  

## பொருட்க்குறிப்பு 

மேல் ( குறள் 0247 )  
பொருள் இன்மையொடு ஒருவாற்றான் ஒப்புமை கூறினார் ஆகலின்,  
அது மறுத்து,  
பிற ஆற்றான் அதனினும் கொடியது என்பது கூறியவாறு.  

## இலக்கணக்குறிப்பு  

**மற்று** வினைமாற்றின்கண் வந்தது.  

## உயர் வள்ளுவ வகுப்பு காணொளி

https://youtu.be/tqCme8gEMWA?t=1480

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**அற்றார்**- தரித்திரர், வறிஞர்,   
**பூப்பர்** - மறுபடியும் செல்வம் பெறுபவர்  
**வினை** - செயல் 

## பொருட்க்குறிப்பு விளக்கம்


## இலக்கணக்குறிப்பு விளக்கம்

**மற்று** வினைமாற்றின்கண் வந்தது.  
இந்த உலகத்தில் பொருள்கூறி, பிறகு அதனினும் மாறுபட்ட,    
அடுத்த பிறவிக்கு தேவையான அருள் கூறுவதால், செயல் மாற்றுவதற்காக **மற்று** என்ற சொல் வந்தது.  

## ஆங்கில கருத்தாக்கம் 


