உ

## குறள் எண் 

**அடக்கமுடைமை - குறள் - ௦௧௩௦ - 0130**  

## குறள் 

**கதம்காத்துக் கற்றடங்கல் ஆற்றுவான் செவ்வி  
அறம்பார்க்கும் ஆற்றின் நுழைந்து.** 

## கொண்டு கூட்டும் முறை

**கதம் காத்துக் கற்று அடங்கல் ஆற்றுவான் செவ்வி, அறம் பார்க்கும் ஆற்றின் நுழைந்து**  

## குறள் சாரம் 

**மன அடக்கம்**  
மனத்தில் கோபம் தோன்றாதபடி காத்து,  
கல்வி உடையவனாக அடங்கும் ஆற்றல் உடையவனின் நேரத்தை அறக்கடவுள் அவனை அடையும் வழியில் சென்று பார்த்துக் கொண்டிருக்கும்.  

## பரிமேலழகர் உரை

**கதம் காத்துக் கற்று அடங்கல் ஆற்றுவான் செவ்வி** -  
மனத்தின்கண் வெகுளி தோன்றாமல் காத்துக்  
கல்வியுடையவனாய் அடங்குதலை வல்லவனது செவ்வியை,  

**அறம் பார்க்கும் ஆற்றின் நுழைந்து** -  
அறக் கடவுள் பாராநிற்கும் அவனை அடையும் நெறியின்கண் சென்று.

## பரிமேலழகர் உரைகுறிப்பு   

அடங்குதல் மனம் புறத்துப் பரவாது அறத்தின்கண்ணே நிற்றல்.  
செவ்வி  தன் குறை கூறுதற்கு ஏற்ற மனம், மொழி முகங்கள் இனியனாம் காலம்.  
இப் பெற்றியானை அறம் தானே சென்று அடையும் என்பதாம்.  
இதனான் மனவடக்கம் கூறப்பட்டது.    

## பொருட்க்குறிப்பு 

**அடங்குதல்** - மனம் புறத்துப் பரவாது அறத்தின்கண்ணே நிற்றல்.  

**செவ்வி**  -  தன் குறை கூறுதற்கு ஏற்ற மனம், மொழி, முகங்கள் இனியனாம் காலம்.  

இப் பெற்றியானை அறம் தானே சென்று அடையும் என்பதாம். 

இதனான் மன அடக்கம் கூறப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/iPX8dqfDMj4?t=8224

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

விசுவாமித்திரர் - வசிஷ்டர்  
https://youtu.be/iPX8dqfDMj4?t=8439

## தொன்மையான சொற்கள்

**கதம்** - வெகுளி - கோபம்   
பாராநிற்கும் - பார்த்து நிற்கும்   

## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


