உ

## குறள் எண் 

அன்புடைமை – குறள் - 0078  

## குறள் 

**அன்பகத் தில்லா உயிர்வாழ்க்கை வன்பாற்கண்  
வற்றல் மரந்தளிர்த் தற்று.** 

## கொண்டு கூட்டும் முறை

**அகத்து அன்பு இல்லா உயிர் வாழ்க்கை, வன்பாற்கண் வற்றல் மரம் தளிர்த்தற்று**  

## குறள் சாரம் 

மனத்தில் அன்பு இல்லாத உயிர், குடும்பத்தோடு சேர்ந்து வாழ்தல் என்பது,பட்டுப் போன மரம் கடினமான நிலத்தில் துளிர் விட்டதைப் போன்றதாகும்.

## பரிமேலழகர் உரை

**அகத்து அன்பு இல்லா உயிர் வாழ்க்கை** -  
மனத்தின்கண் அன்பு இல்லாத உயிர்  
இல்லறத்தோடு கூடி வாழ்தல்  

**வன்பாற்கண் வற்றல் மரம் தளிர்த்தற்று** -  
வன்பாலின்கண்  
வற்றல் ஆகிய மரம் தளிர்த்தாற் போலும். 

## பரிமேலழகர் உரைகுறிப்பு   

கூடாது என்பதாம்.  
வன்பால் - வல்நிலம்.  
வற்றல் என்பது பால் விளங்கா அஃறிணைப் படர்க்கைப் பெயர்.  

## பொருட்குறிப்பு 

கூடாது என்பதாம். 

**வன்பால்** - வல்நிலம். **(பாலை நிலம்)** 

## இலக்கணக்குறிப்பு  

 **வற்றல்** என்பது பால் விளங்கா அஃறிணைப் படர்க்கைப் பெயர்.
 
## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

வன்பால் - வல் நிலம்/ பாலை நிலம்  
அற்று - போல 

## பொருட்குறிப்பு விளக்கம்

மற்ற நிலத்திலாவது, சற்று மழை வந்தால் வாடிய மரம் தளிர்க்க வாய்ப்பு உண்டு: பாலை நிலத்தின் கண் மழையே இருக்காது, அதனால் வற்றிப்போன மரம் துளிர்க்காது. அதுபோல, அன்பு இல்லாத இல்லற வாழ்க்கை செழிக்காது என்றார்.

## இலக்கணக்குறிப்பு விளக்கம்

'வற்றல்' என்பது பட்டுப்போன எனப் பொருள் பட, பெயர்ச்சொல்லாய்  நின்றது. அது அஃறிணைப் பெயர், ஆனால், ஒன்றன் பாலா அல்லது பலவின் பாலா என விளங்காதப் பெயர்ச்சொல்.பட்டுப்போவேன் எனத் தன்மை இடமும் இல்லாமல், பட்டுப்போவாய் என முன்னிலை இடமும் சுட்டாமல், பட்டுப்போகும் என்ற படியால், படர்க்கை ஆனது.  

## ஆங்கில கருத்தாக்கம் 


