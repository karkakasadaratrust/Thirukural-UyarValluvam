உ

## குறள் எண் 

**புகழ்  - குறள் - 0உ௩௬ - 0236**  

## குறள் 

**தோன்றின் புகழொடு தோன்றுக அஃதிலார்  
தோன்றலின் தோன்றாமை நன்று.** 

## கொண்டு கூட்டும் முறை

**தோன்றின் புகழோடு தோன்றுக அஃது இலார் தோன்றலின் தோன்றாமை நன்று**

## குறள் சாரம் 

மக்களாய் பிறந்தால், புகழ் பெறுதற்குக் காரணமாகிய நல்ல குணத்தோடு பிறக்க வேண்டும், இல்லையெனில், விலங்காகப் பிறப்பது நல்லது.

## பரிமேலழகர் உரை

**தோன்றின் புகழோடு தோன்றுக** - மக்களாய்ப் பிறக்கின் புகழுக்கு ஏதுவாகிய குணத்தோடு பிறக்க  

**அஃது இலார் தோன்றலின் தோன்றாமை நன்று** - அக்குணமில்லாதார் மக்களாய்ப் பிறத்தலின் விலங்காய்ப் பிறத்தல் நன்று 

## பரிமேலழகர் உரைகுறிப்பு   

புகழ் ஈண்டு ஆகுபெயர்.  
அஃது இலார் என்றமையின் மக்களாய் என்பதூஉம், மக்களாய்ப் பிறவாமை என்ற அருத்தாபத்தியான் விலங்காய்ப் பிறத்தல் என்பதூஉம் பெற்றாம்.  
இகழ்வார் இன்மையின் நன்று என்றார்.   

## பொருட்குறிப்பு 

* **அஃது இலார்** என்றமையின் மக்களாய் என்பதூஉம்,  
* **மக்களாய்ப் பிறவாமை என்ற அருத்தாபத்தியான்** விலங்காய்ப் பிறத்தல் என்பதூஉம் பெற்றாம். 

இகழ்வார் இன்மையின் நன்று என்றார்.   

## இலக்கணக்குறிப்பு  

**புகழ்** ஈண்டு ஆகுபெயர்.  

## உயர் வள்ளுவ வகுப்பு காணொளி

https://youtu.be/uBAd8H0txWY?t=4716

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்
 
**இன்மை** - இல்லை 

## பொருட்குறிப்பு விளக்கம்

**அருத்தாபத்தி நியாயம்** - பாதியைக் கொண்டு மற்ற பாதியை அறியும் நியாயம்.

**அருத்தாபத்தி** :- அருத்தம் - பொருள், ஆபத்தி - பெறுதல், அடைதல். 
'இவ்வூரில் கொடுப்பவர் இவர்' எனின், அதனைக்கொண்டு கொடாதாரும் உண்டு என்னும் பொருள் பெறுதல்.    
 
 ஈண்டு மக்களாய் பிறத்தல் என்று பாதி சொன்னதால், விலங்காய் பிறத்தல் என்பது தானாக அறியப்படும்.

## இலக்கணக்குறிப்பு விளக்கம்

**புகழ்** - ஆகுபெயர். {ஈண்டு புகழ் என்ற காரணத்தை உடைய குணம்}  


## ஆங்கில கருத்தாக்கம் 


