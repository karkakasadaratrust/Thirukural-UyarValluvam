உ

## குறள் எண் 

**பிரிவாற்றாமை - குறள் - ககருஉ - 1152**

## குறள் 

**இன்கண் உடைத்தவர் பார்வல் பிரிவஞ்சும்  
புன்கண் உடைத்தால் புணர்வு.**

## கொண்டு கூட்டும் முறை

**அவர் பார்வல் இன்கண் உடைத்து புணர்வு பிரிவஞ்சும் புன்கண் உடைத்து**

## குறள் சாரம் 


## பரிமேலழகர் உரை

பிரிவு தலைமகன் குறிப்பான் அறிந்த தலைமகள் தோழிக்குச் சொல்லியது. 

**அவர் பார்வல் இன்கண் உடைத்து** - தழையும் கண்ணியும் கொண்டு பின்னின்ற ஞான்று அவர்நோக்கு மாத்திரமும் புணர்ச்சி குறித்தமையான் நமக்கு இன்பமுடைத்தாயிருக்கும் 

**புணர்வு பிரிவஞ்சும் புன்கண் உடைத்து** - இன்று அப்புணர்ச்சிதான் நிகழா நிற்கவும் அது பிரிவர் என்று அஞ்சும் அச்சத்தினை உடைத்தாயிற்று; அவர் அன்பின் நிலைமை இது

## பரிமேலழகர் உரைகுறிப்பு   

பார்வல் என்றதனால் புணர்ச்சி பெறாத பின்னிலைக்காலம் பெறப்பட்டது. புன்கண் என்னும் காரணப்பெயர் காரியத்தின் மேலாயிற்று. அவ்வச்சத்தினை உடைத்தாதலாவது 'முள்ளுறழ் முளையெயிற்று அமிழ்தூறுந் தீநீரைக் - கள்ளினும் மகிழ்செய்யும் என உரைத்தும் அமையார்என் ஒள்ளிழை திருத்தும்' பண்டையிற் சிறப்பால். அவன் பிரிதிற்குறிப்புக் காட்டி அச்சம் செய்தலுடைமை. அழுங்குவித்தல் பயன்.

## பொருட்குறிப்பு 

**பார்வல்** என்றதனால் புணர்ச்சி பெறாத பின்னிலைக்காலம் பெறப்பட்டது.

அவ்வச்சத்தினை உடைத்தாதலாவது 'முள்ளுறழ் முளையெயிற்று அமிழ்தூறுந் தீநீரைக் - கள்ளினும் மகிழ்செய்யும் என உரைத்தும் அமையார்என் ஒள்ளிழை திருத்தும்' (கலித்-பாலை-3) பண்டையிற் சிறப்பால். 

அவன் பிரிதிற்குறிப்புக் காட்டி அச்சம் செய்தலுடைமை. 

அழுங்குவித்தல் - பயன்.

## இலக்கணக்குறிப்பு  

**புன்கண்** என்னும் காரணப்பெயர் காரியத்தின் மேலாயிற்று.

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**கலித்தொகை - பாலை**

>முள்ளுறழ் முளை யெயிற் றமிழ்தூறுந் தீநீரைக்  
>கள்ளினு மகிழ்செயு மெனவுரைத்து மமையாரென்  
>னொள்ளிழை திருத்துவர் காதலர் மற்றவ  
>ருள்ளுவ தெவன்கொ லறியே னென்னும்  

>காதலர், முள்ளைமாறுபடுகின்ற முனையினையுடைய நாணன் முளைபோலும் எயிற்றிடத்து விடாமல் ஊறும் அமிழ்துபோலும் இனிய நீரைக் கள்ளினுங்காட்டில் மகிழ்ச்சியைத் தருமென்று கூறியும் வேட்கை தணியாராகி என்னுடைய ஒள்ளிய பூண்கள் புணர்ச்சியால் நிலைகுலைந்தவற்றைப் பழைய நிலைகளிலே கிடக்கும்படி திருத்துவர்; பின்னை, அவர் நினைக்கின்ற காரியம் எத்தன்மையதுகொல்? அதனை யான் அறியேனென்று கூறாநிற்கும்; 

>அக்கள்ளென்று பாடமாயின், அங்ஙனம் மிகக்களிப்பிக்குங் கள்ளென்க. திருநீரையும் பாடம்.

http://www.tamilvu.org/node/154572?linkid=116615 

## இலக்கணக்குறிப்பு விளக்கம்


## ஆங்கில கருத்தாக்கம் 


