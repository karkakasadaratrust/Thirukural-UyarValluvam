உ

## குறள் எண் 

**அமைச்சு – குறள் – 0௬௩அ - 0638**  

## குறள் 

**அறிகொன்று அறியான் எனினும் உறுதி  
உழையிருந்தான் கூறல் கடன்.**  

## கொண்டு கூட்டும் முறை

**அறி கொன்று அறியான் எனினும் உறுதிகூறல் உழையிருந்தான் கடன்**   

## குறள் சாரம் 

**அமைச்சனுக்குக் கடமை**  
அறிந்துசொன்ன அமைச்சனின்அறிவையும் ஏற்றுக்கொள்ளவில்லை, அரசன் தானும் அறிந்துகொள்ளவில்லை என்றாலும்,  
சொல்வதை ஏற்கவில்லையே என்றுகருதி சொல்வதைவிட்டுவிடாமல் அரசனுக்கு நல்லவற்றைக்கூறுதல் அமைச்சனுக்குக் கடமை ஆகும்.  

## பரிமேலழகர் உரை

**அறி கொன்று அறியான் எனினும்** - அறிந்துசொல்லியாரது அறிவையும்அழித்து அரசன் தானும்அறியானே ஆயினும்  

**உறுதிகூறல் உழையிருந்தான் கடன்** - அக்குற்றம் நோக்கிஒழியாது அவனுக்கு உறுதியாயின கூறுதல் அமைச்சனுக்கு முறைமை.  
 
## பரிமேலழகர் உரைகுறிப்பு   

அறி என்பது முதனிலைத்தொழிற்பெயர்.  
கோறல் தான்கொள்ளாமை மேலும் இகழ்ந்துகூறுதல்.   
உழையிருந்தான்எனப் பெயர் கொடுத்தார், அமாத்தியர்என்னும் வடமொழிப்பெயர்க்கும் பொருண்மை அதுவாகலின்.  
உறுதிகூறாக்கால் அவனது இறுதிஎய்தல்குற்றத்தை உலகம் தன்மேல்ஏற்றும் என்பார், கூறல்கடன் என்றார்.  
இவை இரண்டுபாட்டானும் அவர்செயல் கூறப்பட்டது.   

## பொருட்குறிப்பு 

**கோறல்** தான்கொள்ளாமை,மேலும் இகழ்ந்துகூறுதல்.   

**உழையிருந்தான்**எனப் பெயர் கொடுத்தார், அமாத்தியர்என்னும் வடமொழிப்பெயர்க்கும் பொருண்மை அதுவாகலின்.  

உறுதிகூறாக்கால் அவனது இறுதிஎய்தல்குற்றத்தை உலகம் தன்மேல்ஏற்றும் என்பார், **கூறல்கடன்** என்றார்.  

இவை இரண்டுபாட்டானும் (குறள் 0637 - 0638) அவர்செயல் கூறப்பட்டது.   

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கோறல்** தான்கொள்ளாமை,மேலும் இகழ்ந்துகூறுதல்.  
**அறிவைக்கொல்லுதல்** - அமைச்சன் அறிந்து சொல்லியதை ஏற்றுக்கொள்ளாதது மட்டுமின்றி இழிவாகவும் பேசுதல்.  ன்**
**உழையிருந்தான்** - உடனிருந்தான்  

## பொருட்குறிப்பு விளக்கம்

ஆறுமுகநாவலர் விளக்கம்   

அமாத்தியர் என்பதுனுள் அமா என்பதற்குப்பொருள் அண்மை.  

## இலக்கணக்குறிப்பு விளக்கம்


## ஆங்கில கருத்தாக்கம் 


