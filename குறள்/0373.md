உ

## குறள் எண் 

**ஊழ் - குறள் - ௦௩௭௩ - 0373**  

## குறள் 

**நுண்ணிய நூல்பல கற்பினும் மற்றுந்தன்  
உண்மை அறிவே மிகும்.**

## கொண்டு கூட்டும் முறை

**நுண்ணிய நூல் பல கற்பினும், மற்றும் தன் உண்மைஅறிவே மிகும்**

## குறள் சாரம் 

உண்மை அறிவு  

## பரிமேலழகர் உரை

**நுண்ணிய நூல் பல கற்பினும்** -  
பேதைப்படுக்கும் ஊழுடையான் ஒருவன்  
நுண்ணிய பொருள்களை உணர்த்தும் நூல் பலவற்றையும் கற்றானாயினும்,  

**மற்றும் தன் உண்மைஅறிவே மிகும்** - அவனுக்குப் பின்னும் தன்ஊழான்ஆகிய பேதைமைஉணர்வே மேற்படும்.  

## பரிமேலழகர் உரைகுறிப்பு   

பொருளின்உண்மை நூலின்மேல் ஏற்றப்பட்டது. மேற்படுதல் கல்வியறிவைப் பின்இரங்குவதற்குஆக்கிச் செயலுக்குத் தான் முற்படுதல். 'காதல் மிக்குழிக் கற்றவும் கைகொடா ஆதல் கண்ணகத்து அஞ்சனம் போலுமால் (சீவகசிந்தாமணி - கனகமாலையார் இலம்பகம் 1632.)' என்பதும் அது. செயற்கையானாய அறிவையும் கீழ்ப்படுத்தும் என்பதாம்.   

## பொருட்க்குறிப்பு 

**மேற்படுதல்** கல்வியறிவைப் பின்இரங்குவதற்குஆக்கிச் செயலுக்குத் தான் முற்படுதல்.  

_**காதல் மிக்குழிக் கற்றவும் கைகொடா ஆதல் கண்ணகத்து அஞ்சனம் போலுமால் (சீவகசிந்தாமணி - கனகமாலையார் இலம்பகம் 1632.)**_ என்பதும் அது.  

செயற்கையானாய அறிவையும் கீழ்ப்படுத்தும் என்பதாம்.   

## இலக்கணக்குறிப்பு  

பொருளின்உண்மை நூலின்மேல் ஏற்றப்பட்டது.    

## உயர் வள்ளுவ வகுப்பு காணொளி

https://youtu.be/hOPHxrAHJ-8?t=2804

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

கும்பகர்ணன், இலக்குவன்  
https://youtu.be/hOPHxrAHJ-8?t=4080

## தொன்மையான சொற்கள்


## பொருட்க்குறிப்பு விளக்கம்

>**சீவகசிந்தாமணி - கனகமாலையார் இலம்பகம் 1632.**  

>**காதல் மிக்குழிக் கற்றவும் கைகொடா  
>ஆதல் கண்ணகத்து அஞ்சனம் போலுமால்  
>தாது துற்றுபு தங்கிய வண்டு அனார்க்கு  
>ஏதம் இற்று என எண்ணும் என் நெஞ்சு அரோ**  

>**தாது துற்றுபு தங்கிய வண்டனார்க்கு** - தேனைப் பருகிக்கொண்டு அதிலே தங்கிய வண்டை ஒக்கும் தலைவர்க்கு  
>**ஏதம் இற்றுஎன என் நெஞ்சம் எண்ணும்** - காதலால் வரும் துன்பம் இவ்வாறு பெருகக் கூடியதாய் இருந்தது என்று இகழ்ந்து அறிவுடையோர் கூறுமாறு என் நெஞ்சு எண்ணும்  
>**காதல் மிக்குழிக் கற்றவும் கைகொடா ஆதல்** - (இங்ஙனம் எண்ணும்படி) காதல் மிக்கவிடத்துக் கற்ற கல்வியும் கைகொடா தனவாய் நீங்குதல்  
>**கண்ணகத்து அஞ்சனம் போலும்** - கண்ணுட் கிடந்த மையானது கண்ணுக்குப் பயன்படா தவாறு போலும்.  

 
>'கற்றவும்' என்ற உயர்வு சிறப்பும்மை துன்பம் நீங்குதற்குக் கற்ற கல்வி யென்பதனை உணர்த்தியது.  
>பவதத்தனுடைய காதல் வருத்தம் நீங்க அறிவுரை கூறியவன் தான் காதலால் வருந்துவதை யெண்ணிக், 'கற்றவுங் கைகொடா வாதல் கண்ணகத் தஞ்சனம் போலும்' என்றான். மற்றும் சச்சந்தனை யெண்ணியும் இது கூறினான் என்க.  

>இனி, இற்றென என் நெஞ்செண்ணும். இது வண்டனார்க்கு ஏதம் என்றுமாம்  
>'இற்று' என்றது முற்கூறிய வருத்தத்தை.   
>வண்டன்னார் - உத்தமர்.   
>இனி, வண்டன்னார் தபோதனர்; பிரமராசனராதலின், அப் பெயராயிற்று.   
>அவர்க்கே வருத்தம் இல்லாததென்று எண்ணும் என்றுமாம்.   
>இன்று - இற்றென விகாரம்; - இவ்வாறு நச்சினார்க்கினியர் அகலங் கூறுவர்  

>http://www.tamilvu.org/ta/library-l3300-html-l3300ind-133223

## இலக்கணக்குறிப்பு விளக்கம்


## ஆங்கில கருத்தாக்கம் 


