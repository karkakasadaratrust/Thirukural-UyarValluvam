உ

## குறள் எண் 

**சொல்வன்மை – குறள் – 0௬௪௬ - 0646**  

## குறள் 

**வேட்பத்தாம் சொல்லிப் பிறர்சொல் பயன்கோடன்  
மாட்சியின் மாசற்றார் கோள்.**  

## கொண்டு கூட்டும் முறை

**வேட்பத் தாம் சொல்லிப் பிறர் சொற்பயன் கோடல் மாட்சியின் மாசு அற்றார் கோள்** 

## குறள் சாரம் 

**பேசும்போதும் கேட்கும்போதும் கடைபிடிக்க வேண்டிய வழி**  
தாம் பிறரிடம் பேசும்போது அவர்கள் மேலும்மேலும் விரும்பி கேட்கும்படி பேசி,  
மற்றவர்கள் பேச்சில் அதன் பயனை மட்டும் எடுத்துக்கொள்வது அமைச்சியல் நடத்தும் குற்றம் அற்றவரது கொள்கை ஆகும்.  

## பரிமேலழகர் உரை

**வேட்பத் தாம் சொல்லிப் பிறர் சொற்பயன் கோடல்** - பிறர்க்குத் தாம்சொல்லுங்கால் அவர் பின்னும்கேட்டலை விரும்புமாறு சொல்லி, அவர் தமக்குச் சொல்லுங்கால் அச்சொல்லின்பயனைக் கொண்டொழிதல்  

**மாட்சியின் மாசு அற்றார் கோள்** - அமைச்சியலுள் குற்றம்அற்றாரது துணிபு.  


## பரிமேலழகர் உரைகுறிப்பு   

பிறர்சொற்களுள் குற்றமுளவாயினும் அவை நோக்கிஇகழார் என்பதாம்.  
வல்லாரைஇகழ்தல் வல்லுநர்க்குத் தகுதிஇன்மையின், இதுவும்உடன் கூறினார்.  
இவை மூன்றுபாட்டானும் அதனைச் சொல்லுமாறு கூறப்பட்டது.    

## பொருட்குறிப்பு 

பிறர்சொற்களுள் குற்றமுளவாயினும் அவை நோக்கிஇகழார் என்பதாம்.  
வல்லாரைஇகழ்தல் வல்லுநர்க்குத் தகுதிஇன்மையின், இதுவும்உடன் கூறினார்.  
இவை மூன்றுபாட்டானும் (குறள் 0644 - 0646) அதனைச் சொல்லுமாறு கூறப்பட்டது.    

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**சொல்லுமாறு** - சொல்லும் வழி   

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


