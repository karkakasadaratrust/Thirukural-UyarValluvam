உ

## குறள் எண் 

**சொல்வன்மை – குறள் – 0௬௪௬ - 0646**  

## குறள் 

**வேட்பத்தாம் சொல்லிப் பிறர்சொல் பயன்கோடன்  
மாட்சியின் மாசற்றார் கோள்.**  

## கொண்டு கூட்டும் முறை

**வேட்பத் தாம் சொல்லிப் பிறர் சொற்பயன் கோடல் மாட்சியின் மாசு அற்றார் கோள்** 

## குறள் சாரம் 

**பேசும்போதும் கேட்கும்போதும் கடைபிடிக்க வேண்டிய வழி**  
தாம் பிறரிடம் பேசும்போது அவர்கள் மேலும்மேலும் விரும்பி கேட்கும்படி பேசி,  
மற்றவர்கள் பேச்சில் அதன் பயனை மட்டும் எடுத்துக்கொள்வது அமைச்சியல் நடத்தும் குற்றமற்றவரது கொள்கை ஆகும்.  

## பரிமேலழகர் உரை

**வேட்பத் தாம் சொல்லிப் பிறர் சொற்பயன் கோடல்** - பிறர்க்குத் தாம்சொல்லுங்கால் அவர் பின்னும்கேட்டலை விரும்புமாறு சொல்லி, அவர் தமக்குச் சொல்லுங்கால் அச்சொல்லின் பயனைக் கொண்டொழிதல்  

**மாட்சியின் மாசு அற்றார் கோள்** - அமைச்சியலுள் குற்றமற்றாரது துணிபு.  

## பரிமேலழகர் உரைகுறிப்பு   

பிறர்சொற்களுள் குற்றமுளவாயினும் அவை நோக்கி இகழார் என்பதாம்.  
வல்லாரை இகழ்தல் வல்லுநர்க்குத் தகுதியின்மையின், இதுவும் உடன்கூறினார்.  
இவை மூன்றுபாட்டானும் அதனைச் சொல்லுமாறு (சொல்லும் ஆறு) கூறப்பட்டது.    

## பொருட்குறிப்பு 

பிறர்சொற்களுள் குற்றமுளவாயினும் அவை நோக்கி இகழார் என்பதாம்.  
வல்லாரை இகழ்தல் வல்லுநர்க்குத் தகுதியின்மையின், இதுவும் உடன்கூறினார்.  
இவை மூன்றுபாட்டானும் (குறள் 0644 - 0646) அதனைச் சொல்லுமாறு (சொல்லும் ஆறு) கூறப்பட்டது.    

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**சொல்லுமாறு** - சொல்லும் வழி  
**வல்லார்** - (சொல்லும்) வல்லமை இல்லாதார்  

## பொருட்குறிப்பு விளக்கம்

1. மற்றவர் விரும்பும்படி (சொல்லழகும், பொருளழகும் ஒருசேர) பேச வேண்டும்.  
2. மற்றவர் பேசும்போது நாம் விரும்பும் வகையில் இல்லாவிடினும், அதாவது சொல்லழகு இல்லாவிடினும், பொருளை உணரத் தலைப்பட (முயற்சிக்க) வேண்டும். குற்றமுடையதாயினும் இகழாமல் கேட்டல் வேண்டும்.  
மாறாக, இகழ்ந்து, முழுதும் கேளாதிருப்பின் அமைச்சியலுக்குத் தேவையான விடயங்கள் அறியாத நிலையில் அமைச்சும், அங்கங்களும் துன்பமுற வாய்ப்புண்டு.    
இவை உயர்ந்த அமைச்சனது முதன்மையான கொள்கைகளில் ஒன்று.   

**வல்லார்** - வன்மை (வலிமை) + இல்லார்  
(ஈண்டு) வலிமை உள்ளவர் என்ற கருத்து தவறு.

1. மற்றவர் இகழும்வண்ணம் பேசக்கூடாது.  
2. இகழும்வண்ணம் மற்றவர் பேசினாலும், நாம் மற்றவரை இகழ்தல் கூடாது.  
இவையும் தகுதிகளாகக் கருதப்படுகிறது.  

**இதையும் உடன்கூறினார்** -  
சொல்வதைப்பற்றிக் கூறுதல் சொல்வன்மை அதிகாரத்திற்குப் பொருந்தும். கேட்டல் பற்றியும் கூறுவதன் காரணம் - (சொல்லும்) வலிமை இல்லாதவரை இகழ்தல், (சொல்லும்) வலிமை உள்ளவனுக்கு (இழுக்கு) பொருத்தமில்லை என்பதாலும், சொல்வன்மை உள்ளவன் அத்தகைய வல்லமை இல்லாதாரை இகழாதிருத்தல் சொல்வன்மையின் நோக்கம் என்பதாலும் சொல்திறனுடன், கேட்கும் திறனையும் சேர்த்துத் தகுதிகளாகத் திருவள்ளுவர் உரைப்பதை எடுத்துக்காட்டிப் பரிமேலழகர் **இதையும் உடன்கூறினார்** எனக் குறிப்பிடுகின்றார்.  

## இலக்கணக்குறிப்பு விளக்கம்


## ஆங்கில கருத்தாக்கம் 


