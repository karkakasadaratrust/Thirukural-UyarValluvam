உ

## குறள் எண் 

**அடக்கமுடைமை - குறள் - ௦௧௨௫ - 0125**  

## குறள் 

**எல்லார்க்கும் நன்றாம் பணிதல் அவருள்ளும்  
செல்வர்க்கே செல்வம் தகைத்து.** 

## கொண்டு கூட்டும் முறை

**பணிதல் எல்லார்க்கும் நன்றாம், அவருள்ளும் செல்வர்க்கே செல்வம் தகைத்து**

## குறள் சாரம் 

**செல்வந்தருக்கு கிடைக்கும் நல்லசெல்வம்**  
செருக்கு என்னும் கர்வம் கொள்ளாமல் அடங்குதல் பொதுவாக எல்லோருக்கும் நல்லதே என்றாலும்,  
அவ்வாறு அடங்கிய எல்லோருள்ளும் செல்வந்தருக்கே அது வேறுஓர் செல்வமாகும் என்ற சிறப்பினை உடையது.  

## பரிமேலழகர் உரை

**பணிதல் எல்லார்க்கும் நன்றாம்** -  
பெருமிதம் இன்றி அடங்குதல்  
எல்லார்க்கும் ஒப்ப நன்றே எனினும்  

**அவருள்ளும் செல்வர்க்கே செல்வம் தகைத்து** -  
அவ்வெல்லாருள்ளும் செல்வம் உடையார்க்கே  
வேறொரு செல்வமாம் சிறப்பினை உடைத்து. 

## பரிமேலழகர் உரைகுறிப்பு   

பெருமிதத்தினைச் செய்யுங்கல்வியும் குடிப்பிறப்பும் உடையார், அஃது இன்றி அவைதம்மானே அடங்கியவழி அவ்வடக்கஞ் சிறந்து காட்டாது ஆகலின், செல்வர்க்கே செல்வம் தகைத்து என்றார்.  
செல்வத்தகைத்து என்பது மெலிந்து நின்றது.  
பொது என்பாரையும் உடம்பட்டுச் சிறப்பாதல் கூறியவாறு.  
இவை ஐந்து பாட்டானும் பொதுவகையான் அடக்கத்தது சிறப்புக் கூறப்பட்டது.  

## பொருட்க்குறிப்பு 

பெருமிதத்தினைச் செய்யுங்  
* கல்வியும்  
* குடிப்பிறப்பும் உடையார்,  
அஃது இன்றி, அவைதம்மானே அடங்கியவழி,  
அவ்வடக்கஞ் சிறந்து காட்டாது ஆகலின்,  
**செல்வர்க்கே செல்வம் தகைத்து** என்றார்.  

பொது என்பாரையும் உடம்பட்டுச் சிறப்பாதல் கூறியவாறு.  

இவை ஐந்துபாட்டானும் { 0121 -  0125 } பொதுவகையான் அடக்கத்தது சிறப்புக் கூறப்பட்டது.  

## இலக்கணக்குறிப்பு  

**செல்வத்தகைத்து** என்பது மெலிந்து நின்றது.  

## உயர் வள்ளுவ வகுப்பு காணொளி

https://youtu.be/iPX8dqfDMj4?t=4826

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

கருத்தாழமும், கற்பனையும், உணர்ச்சியும் கொண்ட கவிஞன் பாடல்களைப் புனையும்பொழுது சொற்களை அடுக்கிக்கொண்டே செல்வான். பாடலில் எதுகை, மோனைக்காக மேலே உள்ள சொற்களைப் போன்று, கீழே உள்ள சொற்களையும் அமைப்பான். உணர்ச்சி உந்த, விரைவாக எழுதும்பொழுது சொற்களைக் குறுக்கியும் விடுவான்; ஓசை நயம் கருதிச் சில விடயங்களில் நீட்டியும் விடுவான்; இவற்றைத் தவறு என இலக்கண நூலார் கருதுவதில்லை. விகாரம் எனக்கூறி ஏற்றுக் கொள்கின்றனர். இவ்விகாரங்கள் செய்யுளுக்கே உரித்தாதலினால் இவற்றிற்குச் **செய்யுள் விகாரங்கள்** என்று பெயர். இவை **ஒன்பது வகைப்படும்**.   

**மெலித்தல் விகாரம்** : வன்மையாக ஒலிக்கும் வல்லின எழுத்தை மாற்றி மெல்லின எழுத்தாக அமைப்பது.   
**சான்று** : புத்தி - புந்தி, தட்டை - தண்டை. 

**ஈண்டு செல்வத்தகைத்து என்பது மெலிந்து செல்வந்தகைத்து எனப்பட்டது.** 

## ஆங்கில கருத்தாக்கம் 


