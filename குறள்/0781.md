உ

## குறள் எண் 

**நட்பு - குறள் - 0எஅக - 0781**

## குறள் 

**செயற்கரிய யாவுள நட்பின் அதுபோல்  
வினைக்கரிய யாவுள காப்பு.**

## கொண்டு கூட்டும் முறை

**நட்பின் செயற்கு அரிய யா உள அதுபோல் வினைக்கு அரிய காப்பு யா உள**

## குறள் சாரம் 


## பரிமேலழகர் உரை

**நட்பின் செயற்கு அரிய யா உள** - நட்புப்போலச் செய்துகோடற்கு அரிய பொருள்கள் யாவை உள? 

**அதுபோல் வினைக்கு அரிய காப்பு யா உள** - செய்துகொண்டால் அதுபோலப் பகைவர் செய்யும் வினைக்குப் புகற்கு அரிய காவலாவன யாவை உள?

## பரிமேலழகர் உரைகுறிப்பு   

நட்புச்செய்தற்கு ஆவாரைப் பெறுதலும், பெற்றால் செய்யும் உபாயமும் செய்தால் திரிபின்றி நிற்றலும் முதலிய அரியவாகலின் நட்பிற் செயற்கரியன இல்லை என்றும், செய்தால் பகைவரஞ்சி வினை தொடங்காராகலின் அதுபோல வினைவாராமைக்கு அரிய காவல் இல்லை என்றும் கூறினார். நட்புத்தான் இயற்கை செயற்கை என இருவகைப்படும்: அவற்றுள் இயற்கை பிறப்பு முறையானாயதூஉம் தேய முறையானாயதூஉம் என இருவகைப்படும். அவற்றுள் முன்னையது சுற்றமாகலின் அது சுற்றந்தழாலின் அடங்கிற்று. ஏனையது பகையிடையிட்ட தேயத்ததாகலின், அது துணைவலி என வலியறிதலுள் அடங்கிற்று. இனி ஈண்டுச் சொல்லப்படுவது முன்செய்த உதவி பற்றி வருஞ் செயற்கையேயாகலின், அதன் சிறப்பு இதனாற் கூறப்பட்டது.

## பொருட்குறிப்பு 

நட்புச்செய்தற்கு ஆவாரைப் பெறுதலும், பெற்றால் செய்யும் உபாயமும் செய்தால் திரிபின்றி நிற்றலும் முதலிய அரியவாகலின் **நட்பிற் செயற்கரியன இல்லை** என்றும், செய்தால் பகைவரஞ்சி வினை தொடங்காராகலின் **அதுபோல வினைவாராமைக்கு அரிய காவல் இல்லை** என்றும் கூறினார். 

நட்புத்தான் இயற்கை செயற்கை என இருவகைப்படும்: அவற்றுள் இயற்கை பிறப்பு முறையானாயதூஉம் தேய முறையானாயதூஉம் என இருவகைப்படும். 

அவற்றுள் முன்னையது சுற்றமாகலின் அது சுற்றந்தழாலின் அடங்கிற்று. 

ஏனையது பகையிடையிட்ட தேயத்ததாகலின், அது துணைவலி என வலியறிதலுள் அடங்கிற்று. 

இனி ஈண்டுச் சொல்லப்படுவது முன்செய்த உதவி பற்றி வருஞ் செயற்கையேயாகலின், அதன் சிறப்பு இதனாற் கூறப்பட்டது.

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


