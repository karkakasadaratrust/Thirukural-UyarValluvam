உ

## குறள் எண் 

**பயனில சொல்லாமை - குறள் - 0க௯௪ - 0194** 

## குறள் 

**நயன்சாரா நன்மையின் நீக்கும் பயன்சாராப்  
பண்பில்சொல் பல்லார் ரகத்து.** 

## கொண்டு கூட்டும் முறை

**பயன் சாராப் பண்பு இல் சொல் பல்லார்அகத்து, நயன் சாரா நன்மையின் நீக்கும்**

## குறள் சாரம் 

**நல்ல குணங்களிலிருந்து நீக்கிவிடும் சொற்கள்**  
பயனோடு தொடர்பில்லாத பண்பற்ற சொற்களை ஒருவன் பலர்முன் பேசினால்,  
அப்பேச்சு அவர்களிடம் முறையற்ற பேச்சாகி, அவனை நல்ல குணங்களிலிருந்து நீக்கிவிடும்.  

## பரிமேலழகர் உரை

**பயன் சாராப் பண்பு இல் சொல் பல்லார் அகத்து** - பயனோடுபடாத பண்புஇல் சொற்களை ஒருவன் பலரிடைச் சொல்லுமாயின்,  

**நயன் சாரா நன்மையின் நீக்கும்** - அவை அவர்மாட்டு நீதியோடுபடாவாய், அவனை நற்குணங்களின் நீக்கும்.

## பரிமேலழகர் உரைகுறிப்பு   

பண்பு இனிமையும் மெய்ம்மையும் முதலாய சொற்குணங்கள்.  
சொல்லுமாயின் என்பதும், அவர்மாட்டு என்பதும், எச்சமாக வருவிக்கப்பட்டன.  

## பொருட்க்குறிப்பு 

**பண்பு** இனிமையும் மெய்ம்மையும் முதலாய சொற்குணங்கள்.    

## இலக்கணக்குறிப்பு  

* **சொல்லுமாயின்** என்பதும்,  
* **அவர்மாட்டு** என்பதும், எச்சமாக வருவிக்கப்பட்டன.  

## உயர் வள்ளுவ வகுப்பு காணொளி

https://youtu.be/GtPTc473J4E?t=5150

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

**பொருள் முற்றுப் பெறாமல் எஞ்சி நிற்கும் சொல் எச்சம் எனப்படும்.** எச்சம் பெயரெச்சம், வினையெச்சம் என்று இரு வகைப்படும்.  

**ஈண்டு சொல்லுமாயின் என்ற சொல்லும், அவர்மாட்டு என்ற சொல்லும்  குறளில் குறிப்பிடாமல் எஞ்சி நின்றதால் சொல்லெச்சம்.** 

## ஆங்கில கருத்தாக்கம் 


