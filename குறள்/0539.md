உ

## குறள் எண் 

**பொச்சாவாமை  – குறள் - ௦௫௩௯ - 0539**  

## குறள் 

**இகழ்ச்சியின் கெட்டாரை உள்ளுக தாம்தம்  
மகிழ்ச்சியின் மைந்துறும் போழ்து.**

## கொண்டு கூட்டும் முறை

**தம் மகிழ்ச்சியின் தாம் மைந்து உறும் போழ்து, இகழ்ச்சியின் கெட்டாரை உள்ளுக** 

## குறள் சாரம் 

 பெற்ற வெற்றிகளின் மகிழ்ச்சியில் உண்டான சோர்வினால் தாழ்ந்து போனவர்களை நினைத்துப் பார்க்கத் தலைவன் தானும் சோர்ந்து போகாதிருப்பான்.   

## பரிமேலழகர் உரை

**தம் மகிழ்ச்சியின் தாம் மைந்து உறும் போழ்து** - அரசர் தம்மகிழ்ச்சிக்கண் தாம் வலியுறும் பொழுது,  

**இகழ்ச்சியின் கெட்டாரை உள்ளுக** - முற்காலத்து அதனினாய சோர்வாற் கெட்டவர்களை நினைக்க.   

## பரிமேலழகர் உரைகுறிப்பு   

காரணங்களோடு அவர்க்கு உளதாய உரிமையை மகிழ்ச்சிமேல் ஏற்றித் தம்மகிழ்ச்சியின் என்றும், இகழ்ச்சியும் கேடும் உடன்தோன்றும் ஆகலின், மகிழ்ச்சியின் மைந்துறும் போழ்து என்றும் கூறினார்.  
கெட்டாரை உள்ளவே, நாமும் அவ்வாறே கெடுதும் என்று அதன்கண் மைந்துறார் என்பது கருத்து.  
எண்ணுக என்று பாடம் ஓதுவாரும் உளர்.  

## பொருட்குறிப்பு 

காரணங்களோடு அவர்க்கு உளதாய உரிமையை மகிழ்ச்சிமேல் ஏற்றித் **தம்மகிழ்ச்சியின்** என்றும்,  
இகழ்ச்சியும் கேடும் உடன்தோன்றும் ஆகலின், **மகிழ்ச்சியின் மைந்துறும் போழ்து** என்றும் கூறினார்.  

**கெட்டாரை உள்ளவே**, நாமும் அவ்வாறே கெடுதும் என்று அதன்கண் மைந்துறார் என்பது கருத்து.  

எண்ணுக என்று பாடம் ஓதுவாரும் உளர்.  

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

இராவணன் - சனிபகவான் கதை   

## தொன்மையான சொற்கள்

**மைந்து** - வலிந்து (வலிமை பொருந்திய)     
**உள்ளவ** - நினைக்க   

## பொருட்குறிப்பு விளக்கம்

தம் செல்வம் முதலியவற்றால் தோன்றும் மகிழ்ச்சியில் தாம் மிகுதியாக ஈடுபடும்போது,  
முன்பு அம்மகிழ்ச்சியால் உண்டான மறதியால் அழிந்தவர்களை நினைத்துப்பார்க்க வேண்டும்.

## இலக்கணக்குறிப்பு விளக்கம்


## ஆங்கில கருத்தாக்கம் 


