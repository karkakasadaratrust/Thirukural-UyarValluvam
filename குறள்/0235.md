உ

## குறள் எண் 

**புகழ்  - குறள் - 0உ௩ரு - 0235**  

## குறள் 

**நத்தம்போல் கேடும் உளதாகும் சாக்காடும்  
வித்தகர்க் கல்லால் அரிது.** 

## கொண்டு கூட்டும் முறை

**நத்தம் (ஆகும்) கேடும், உளது ஆகும் சாக்காடும், வித்தகர்க்கு அல்லால் அரிது**
## குறள் சாரம் 

புகழுடையார் எய்தும் மேன்மை கூறப்பட்டது.  
புகழுடம்பிற்குச் செல்வதைத் தரும் கேடும், புகழுடம்பை நிலை நிறுத்தும் சாக்காடும் கெட்டிக்காரர்களுக்குத் தவிர மற்றவர்களுக்குக் கிடையாது

## பரிமேலழகர் உரை

**நத்தம் (ஆகும்) கேடும்** - புகழுடம்பிற்கு ஆக்கமாகுங் கேடும்,  

**உளது ஆகும் சாக்காடும்** - புகழுடம்பு உளதாகும் சாக்காடும்,  

**வித்தகர்க்கு அல்லால் அரிது** - சதுரப்பாடுடையார்க்கு அல்லது இல்லை.

## பரிமேலழகர் உரைகுறிப்பு   

நந்து என்னும் தொழிற்பெயர் விகாரத்துடன் நத்து என்றாய், பின் அம்என்னும் பகுதிப் பொருள் விகுதிபெற்று 'நத்தம்' என்று ஆயிற்று.  
போல என்பது ஈண்டு உரையசை.  
ஆகும் என்பதனை முன்னும் கூட்டி, அரிது என்பதனைத் தனித்தனி கூட்டி உரைக்க.  
ஆக்கமாகும் கேடாவது புகழ் உடம்பு செல்வம் எய்தப் பூதஉடம்பு நல்கூர்தல்.  
உளதாகும் சாக்காடாவது புகழ் உடம்பு நிற்கப் பூத உடம்பு இறத்தல்.  
நிலையாதனவற்றான் நிலையின எய்துவார் வித்தகர் ஆகலின், வித்தகர்க்கு அல்லால் அரிது என்றார்.  
இவை இரண்டுபாட்டானும் புகழ் உடையார் எய்தும் மேன்மை கூறப்பட்டது.    

## பொருட்குறிப்பு   

**ஆக்கமாகும் கேடாவது** புகழ் உடம்பு செல்வம் எய்தப் பூதஉடம்பு நல்கூர்தல். 

**உளதாகும் சாக்காடாவது** புகழ் உடம்பு நிற்கப் பூத உடம்பு இறத்தல்.  

நிலையாதனவற்றான் நிலையின எய்துவார் வித்தகர் ஆகலின், **வித்தகர்க்கு அல்லால் அரிது** என்றார்.  

இவை இரண்டுபாட்டானும் (குறள் 0234 - 0235)  
புகழ் உடையார் எய்தும் மேன்மை கூறப்பட்டது.    

## இலக்கணக்குறிப்பு  

**நந்து** என்னும் தொழிற்பெயர் விகாரத்துடன் **நத்து** என்றாய், பின் **அம்**என்னும் பகுதிப் பொருள் விகுதிபெற்று **நத்தம்** என்று ஆயிற்று.  

**போல** என்பது ஈண்டு உரையசை. 

**ஆகும்** என்பதனை முன்னும் கூட்டி, **அரிது** என்பதனைத் தனித்தனி கூட்டி உரைக்க.  

## உயர் வள்ளுவ வகுப்பு காணொளி

https://youtu.be/uBAd8H0txWY?t=3611

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**வித்தகர்** - சதுரப்பாடுடையார் - கெட்டிக்காரர்    
**நல்கூர்தல்** - வறுமை  
**சாக்காடு** - மரணம்  
**நந்தம்** - வேலைகள்  

## பொருட்க்குறிப்பு விளக்கம்


## இலக்கணக்குறிப்பு விளக்கம்

கருத்தாழமும், கற்பனையும், உணர்ச்சியும் கொண்ட கவிஞன் பாடல்களைப் புனையும்பொழுது சொற்களை அடுக்கிக்கொண்டே செல்வான். பாடலில் எதுகை, மோனைக்காக மேலே உள்ள சொற்களைப் போன்று, கீழே உள்ள சொற்களையும் அமைப்பான். உணர்ச்சி உந்த, விரைவாக எழுதும்பொழுது சொற்களைக் குறுக்கியும் விடுவான்; ஓசை நயம் கருதிச் சில விடயங்களில் நீட்டியும் விடுவான்; இவற்றைத் தவறு என இலக்கண நூலார் கருதுவதில்லை. விகாரம் எனக்கூறி ஏற்றுக் கொள்கின்றனர். **இவ்விகாரங்கள் செய்யுளுக்கே உரித்தாதலினால் இவற்றிற்குச் செய்யுள் விகாரங்கள் என்று பெயர். இவை ஒன்பது வகைப்படும்.**       

**வலித்தல் விகாரம்** : மென்மையாக ஒலிக்கும் மெல்லின எழுத்தை மாற்றி வல்லின எழுத்தாக அமைப்பது. சான்று : ஈந்த + ஓலை - ஈத்த ஓலை, சிலம்பு + அதிகாரம் - சிலப்பதிகாரம்.  ஈண்டு நந்து என்பது வலிந்து நத்து எனப்பட்டது.       

**ஈண்டு நத்து + அம் = நத்தம்;  அது : பகுதி - அ; து - விகுதி. எனவே, அது என்பதன் பகுதிப்பொருள் விகுதி.**   

**அசைநிலை** - பொருளின்றி அசைக்காக வருவது. குறளில் 'போல்' என்ற சொல் வேறு பொருளின்றிச் சார்த்தப்பட்டு நிற்றலால், உரைக்கேற்றவாறு அமைப்பதற்கான அசைநிலை;  உவமை உருபு அல்ல. 

நத்தம் ஆகும் கேடும், உளதாகும் சாக்காடும் என்று முன்னும் கூட்டி;  நத்தம்போல் ஆகும் கேடும் அரிது, உளதாகும் சாக்காடும் அரிது என்பதைத் தனித்தனிக் கூட்டி உரைக்கக் குறளின் பொருள் சிறக்கும் என்பது பரிமேலழகரின் உரைச் சிறப்பு. **கூட்டுதல் என்பது பொருத்துதல்.**

## ஆங்கில கருத்தாக்கம் 


