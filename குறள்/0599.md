உ

## குறள் எண் 

**ஊக்கமுடைமை – குறள் – 0ரு௯௯ - 0599**  

## குறள் 

**பரியது கூர்ங்கோட்டது ஆயினும் யானை   
வெரூஉம் புலிதாக் குறின்.**  

## கொண்டு கூட்டும் முறை

**பரியது கூர்ங்கோட்டது ஆயினும் யானை புலி தாக்குறின் வெரூஉம்**  

## குறள் சாரம் 

**உடம்பின்வலிமையையும், பெரியஆயுதங்களும் பயன்தராத சூழ்நிலை**  
மற்றவிலங்குகளை விட பெரியஉடலை உடையது, அதுமட்டுமில்லாமல் கூர்மையான தந்தங்களைஉடையது என்றாலும்,  
ஊக்கம்உடைய புலி தாக்கினால் ஊக்கம்இல்லாத யானை அதற்குப்பயப்படும்.  

## பரிமேலழகர் உரை

**பரியது கூர்ங்கோட்டது ஆயினும்** - எல்லாவிலங்கினும் தான் பேருடம்பினது அதுவேயும்அன்றிக் கூரியகோட்டையும் உடையது ஆயினும்  

**யானை புலி தாக்குறின் வெரூஉம்** - யானை தன்னைப் புலிஎதிர்ப்படின் அதற்குஅஞ்சும். 

## பரிமேலழகர் உரைகுறிப்பு   

பேருடம்பான் வலிமிகுதி கூறப்பட்டது.  
புலியின்மிக்க மெய்வலியும் கருவிச்சிறப்பும் உடைத்தாயினும் யானை ஊக்கம்இன்மையான் அஃதுடைய அதற்குஅஞ்சும் என்ற இது, பகைவரின் மிக்க மெய்வலியும் கருவிச்சிறப்பும் உடையராயினும் அரசர் ஊக்கமிலராயின் அஃதுடையஅரசர்க்கு அஞ்சுவர் என்பது தோன்ற நின்றமையின், பிறிது மொழிதல்.    

## பொருட்குறிப்பு 

பேருடம்பான் வலிமிகுதி கூறப்பட்டது. 

புலியின்மிக்க மெய்வலியும் கருவிச்சிறப்பும் உடைத்தாயினும் யானை ஊக்கம்இன்மையான் அஃதுடைய அதற்குஅஞ்சும் என்றஇது, பகைவரின் மிக்க மெய்வலியும் கருவிச்சிறப்பும் உடையராயினும் அரசர் ஊக்கமிலராயின் அஃதுடையஅரசர்க்கு அஞ்சுவர் என்பது தோன்ற நின்றமையின், பிறிது மொழிதல்.      

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**பரி** - யானை   
**கோடு** - பல்   
**கூரியகோட்டையும்** - கூர்மையான பற்களையும் 
**பேருடம்பு** - பெரிய உடம்பு   
**மெய்வலி** - உடம்பு வலிமை    
**கருவிச்சிறப்பு** - தந்தம் என்னும் பெரியபற்கள் ஆயுதங்களாக கொண்ட சிறப்பு.  
**அஞ்சும்** - பயப்படும்   

## பொருட்குறிப்பு விளக்கம்


## இலக்கணக்குறிப்பு விளக்கம்

**பிறிது மொழிதல் அணி** -     
பகைவரைவிட உடல்வலிமையும் ஆயுதபலமும் பெற்ற அரசர்கள் ஊக்கம்இல்லாத ஒரேகாரணத்தால்அவ்ஊக்கம் உடைய அரசர்களுக்குப் பயப்படுவார்கள் என்றகருத்துத் தோன்ற,  
இங்கு ஊக்கம்இல்லாத பெரியயானை கூர்மையான தந்தங்கள் இருந்தாலும், ஊக்கம்கொண்ட புலியின்முன்பு அஞ்சும்என்ற உவமை மூலமாக சொல்வதால் இது பிறிது மொழிதல் அணி.  


## ஆங்கில கருத்தாக்கம் 


