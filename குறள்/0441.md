உ

## குறள் எண் 

**பெரியாரைத் துணைக்கோடல் – குறள் - ௦௪௪௧ - 0441**  

## குறள் 

**அறனறிந்து மூத்த வறிவுடையார் கேண்மை  
திறனறிந்து தேர்ந்து கொளல்.**

## கொண்டு கூட்டும் முறை

**அறன் அறிந்து மூத்த அறிவுடையார் கேண்மை, தேர்ந்து திறன் அறிந்து கொளல்**

## குறள் சாரம் 

மூத்த அறிவுடையாரது அருமையை திறன் அறிந்து சேர்த்துக் கொள்ள பயன்படுத்த வேண்டிய வழி.  

## பரிமேலழகர் உரை

**அறன் அறிந்து மூத்த அறிவுடையார் கேண்மை** - அறத்தினது நுண்மையை அறிந்து தன்னின் மூத்த அறிவுடையாரது கேண்மையை,  

**தேர்ந்து திறன் அறிந்து கொளல்** - அரசன் அதனது அருமையை ஓர்ந்து, கொள்ளுந்திறம்அறிந்து கொள்க.

## பரிமேலழகர் உரைகுறிப்பு   

அறநுண்மை நூலானேயன்றி உய்த்துணர்வானும் அறியவேண்டுதலின், அறனறிந்து என்றார்.  
மூத்தல் - அறிவானும், சீலத்தானும், காலத்தானும் முதிர்தல்.  
அறிவுடையார் - நீதியையும் உலகியலையும் அறிதலை உடையார்.  
திறன் அறிதலாவது - நன்குமதித்தல், உயரச்செய்தல், அவர்வரைநிற்றல் என்பன முதலாக அவர் பிணிப்புண்ணுந் திறன் அறிந்து செய்தல்.    

## பொருட்குறிப்பு 

அறநுண்மை நூலானேயன்றி, உய்த்துணர்வானும் அறியவேண்டுதலின், **அறனறிந்து** என்றார்.  

**மூத்தல்** - அறிவானும், சீலத்தானும், காலத்தானும் முதிர்தல்.    

**அறிவுடையார்** - நீதியையும் உலகியலையும் அறிதலை உடையார்.    

**திறன் அறிதலாவது** - நன்குமதித்தல், உயரச்செய்தல், அவர்வரைநிற்றல் என்பன முதலாக அவர் பிணிப்புண்ணுந் திறன் அறிந்து செய்தல்.    

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/CWnTzq5J3aY?t=2497

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

**கம்பராமாயணத்தில் விளக்கம்** - வசிஷ்டர் இராமனுக்கு உபதேசம் செய்யும் இடம்   
**சீலத்தால்** - விபீடணன் ஒழுக்கத்தில் உறுதியாக நின்ற விடயம்.  
**உலகியல்** -  உலக மக்களின் மன இயல்பு   
ஒரு குழந்தையை, இரண்டு தாய்கள் உரிமை கோர, அரசன், மந்திரியின் துணையோடு சரியான முடிவு கூறுதல்.        
https://youtu.be/CWnTzq5J3aY?t=3145

## தொன்மையான சொற்கள்
  
**நுண்மை** - நுட்பம்  
**ஓர்ந்து** -  அறிந்து  
**உய்த்துணர்வானும்** - உள்ளுணர்வினால் உணர்பவனும்   
**பிணிப்புண்ணுந் திறன்** - அவர்களுக்கு, அரசன் (அ) நிர்வாகி தன் மேலே விருப்பம் ஏற்படுத்தும் திறமை 

## பொருட்குறிப்பு விளக்கம்

**உள்ளுணர்வினால் உணர்பவது** - இரண்டு தருமங்கள் மோதுகின்றபோது உள் உணர்வினால் உணர்வது.  

**மூத்தல்** - அறிவானும், சீலத்தானும், காலத்தானும் முதிர்தல் - அறிவினாலும், ஒழுக்கத்தாலும், வயதாலும் தன்னைவிட மூத்தவனாக இருத்தல்   

**நன்குமதித்தல்**  - மதிப்பு செய்தல் 
**உயரச்செய்தல்** -  நல்லபடியாக வாழ செய்வது   
**அவர்வரைநிற்றல்** - அவர் கூறும் கருத்துக்களை ஏற்று நடக்க வேண்டும்.      

**கம்பராமாயணத்தில் விளக்கம்**   

**1413.	‘கரிய மாலினும், கண்ணுத லானினும்,  
உரிய தாமரை மேல் உரைவானினும்,  
விரியும் பூதம் ஓர் ஐந்தினும், மெய்யினும்,    
பெரியர் அந்தணர்; பேணுதி உள்ளத்தால்.**

**அந்தணர்** - வேதம் வல்ல வேதியர்;   
**கரிய மாலினும்** - கருநிற உருவினனாயதிருமாலைக் காட்டிலும்;   
**கண்ணுதலானினும்** - நெற்றிக்கண்ணுடைய சிவபெருமானைக் காட்டிலும்;  
**உரிய தாமரைமேல் உறைவானினும்** - தனக்கே உரிய திருவுந்தித் தாமரை மேல் 
வீற்றிருந்தருளும் பிரமனைக் காட்டிலும்;    
**விரியும்** - பரந்து  விளங்கும்;   
**ஓர் பூதம் ஐந்தினும்**- ஒப்பற்ற பஞ்ச பூதங்களைக் காட்டிலும்;  
**மெய்யினும்** - சத்தியத்தைக் காட்டிலும்;     
**பெரியர்** - மேம்பட்டவர் ஆவர்;  
**(அவர்களை) உள்ளத்தால்** - மனப்பூர்வமாக;   
**பேணுதி** - புறந்தருவாயாக. 

http://www.tamilvu.org/slet/l3720/l3720sog.jsp?x=1413

## இலக்கணக்குறிப்பு விளக்கம்


## ஆங்கில கருத்தாக்கம் 


