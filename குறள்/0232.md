உ

## குறள் எண் 

**புகழ்  - குறள் - 0உ௩உ - 0232**  

## குறள் 

**உரைப்பா ருரைப்பவை யெல்லா மிரப்பார்கொன்  
றீவார்மே னிற்கும் புகழ்.** 

## கொண்டு கூட்டும் முறை

**உரைப்பார் உரைப்பவை எல்லாம், இரப்பார்க்கு ஒன்று ஈவார் மேல் நிற்கும் புகழ்**  

## குறள் சாரம் 

புகழின் சிறப்புக்கான காரணம் கூறப்பட்டது.  
உலக மக்கள் ஒன்றைச் சொல்கின்ற போது புகழ்ந்து உரைப்பன எல்லாம், வறுமையால் கையேந்தி இரப்பவர்களுக்கு அவர்கள் கேட்டது ஒன்றைக் கொடுப்பவர்களிடம் நிற்கும் புகழையே ஆகும்.

## பரிமேலழகர் உரை

**உரைப்பார் உரைப்பவை எல்லாம்** - உலகத்து ஒன்று உரைப்பார் உரைப்பன எல்லாம்,  

**இரப்பார்க்கு ஒன்று ஈவார் மேல் நிற்கும் புகழ்** -  
வறுமையான் இரப்பார்க்கு  
அவர் வேண்டியது ஒன்றை ஈவார் கண் நிற்கும் புகழாம்.  

## பரிமேலழகர் உரைகுறிப்பு   

புகழ்தான் உரையும் பாட்டும் என இருவகைப்படும் (புறநானுறு.27).  
அவற்றுள் உரைப்பார் உரைப்பவை என எல்லார்க்கும் உரிய வழக்கினையே எடுத்தாராயினும், இனம் பற்றிப் புலவர்க்கே உரிய செய்யுளும் கொள்ளப்படும், படவே பாடுவார் பாடுவன எல்லாம் புகழாம் என்பதூஉம் பெற்றாம்.  
ஈதற்காரணம் சிறந்தமை இதனுள்ளும் காண்க.  
இதனைப் பிறர்மேலும் நிற்கும் என்பார் தாம் எல்லாம் சொல்லுக புகழ் ஈவார் மேல் நிற்கும் என்று உரைப்பாரும் உளர்.  
அது புகழது சிறப்பு நோக்காமை அறிக.  

## பொருட்குறிப்பு 

புகழ்தான் உரையும் பாட்டும் என இருவகைப்படும் (புறநானுறு.27).  

அவற்றுள் **உரைப்பார் உரைப்பவை** என எல்லார்க்கும் உரிய வழக்கினையே எடுத்தாராயினும்,  
இனம் பற்றிப் புலவர்க்கே உரிய செய்யுளும் கொள்ளப்படும்,  
படவே பாடுவார் பாடுவன எல்லாம் புகழாம் என்பதூஉம் பெற்றாம்.  

ஈதற்காரணம் சிறந்தமை இதனுள்ளும் காண்க.  

இதனைப் பிறர்மேலும் நிற்கும் என்பார்  
தாம் எல்லாம் சொல்லுக புகழ் ஈவார் மேல் நிற்கும் என்று உரைப்பாரும் உளர்.  
அது புகழது சிறப்பு நோக்காமை அறிக.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/5F1KTDU6L2k?t=4770

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

>**புறநானூறு - 27. புலவர் பாடும் புகழ்! பாடியவர்: உறையூர் முதுகண்ணன் சாத்தனார். பாடப்பட்டோன்: சோழன் நலங்கிள்ளி. திணை: பொதுவியல். துறை: முதுமொழிக் காஞ்சி. 

சேற்று வளர் தாமரை பயந்த, ஒண் கேழ்,  
நூற் றிதழ் அலரின் நிறை கண் டன்ன,  
வேற்றுமை இல்லா விழுத்திணைப் பிறந்து,  
வீற்றிருந் தோரை எண்ணுங் காலை,  
உரையும் பாட்டும் உடையோர் சிலரே;  
மரைஇலை போல மாய்ந்திசினோர் பலரே:  
புலவர் பாடும் புகழுடையோர் விசும்பின்  
வலவன் ஏவா வான ஊர்தி  
எய்துப என்ப, தம் செய்வினை முடித்து எனக்  
கேட்பல்; எந்தை! சேட்சென்னி! நலங்கிள்ளி!  
தேய்தல் உண்மையும், பெருகல் உண்மையும்,  
மாய்தல் உண்மையும், பிறத்தல் உண்மையும்,  
அறியா தோரையும், அறியக் காட்டித்,  
திங்கட் புத்தேள் திரிதரும் உலகத்து,  
வல்லார் ஆயினும், வல்லுநர் ஆயினும்,  
வருந்தி வந்தோர் மருங்கு நோக்கி,  
அருள வல்லை ஆகுமதி; அருளிலர்  
கொடா அமை வல்லர் ஆகுக;  
கெடாஅத் துப்பின்நின் பகைஎதிர்ந் தோரே.   

தாமரை சேற்றில் பிறக்கிறது. அது நூற்றுக்கணக்கான இதழ்களுடன் பொலிவாகத் தோன்றுகிறது. யார் பிறப்பிலும் வேற்றுமை இல்லை.  
சிலர் தாமரைப் பூப் போல விளங்குகின்றனர். பாராட்டும் புகழும் பெறுகின்றனர்.  
சிலர் அதன் இலை போலக் கிடக்கின்றனர்.  
செய்யும் செயலால் புலவர் பாடும் புகழுடையோர் வானத்தில் யாரும் ஓட்டாத வான ஊர்தியில் செல்வர் என்று சொல்லக் கேட்டிருக்கிறேன்.  
சேட்சென்னி நலங்கிள்ளி!   
1.	தேய்தலும் வளர்தலும்,  
2.	இறத்தலும் பிறத்தலும்   
இயற்கை என்னும் உண்மை தெரியாதவர்களுக்குத் தெரியும்படி நிலாத்தெய்வம் தேய்ந்து வளர்ந்தும், மறைந்து தோன்றியும் காட்டிக்கொண்டிருக்கிறது.   
எனவே, வல்லவர் ஆயினும், வல்லவர் அல்லர் ஆயினும் வருந்தி வந்தோரின் நிலைமையைப் பார்த்து அருள் தருபவனாக விளங்குக! 
உன் பகைவர் கொடாத்தன்மை உடையவராகிக் கிடக்கட்டும். 

http://www.tamilsurangam.in/literatures/ettuthogai/purananooru/purananooru_27.html

 
சேற்றின்கண்ணே வளரும் தாமரைபூத்த ஒள்ளிய நிறத்தை உடைத்தாகிய  
நூறாகிய இதழையுடைய மலரினது நிரையைக் கண்டாற் போன்ற ஏற்றத்  
தாழ்வில்லாத, சிறந்த குடியின்கட்பிறந்து 2வீற்றிருந்த வேந்தரை  
எண்ணுங்காலத்துப் புகழும் பாட்டும் உடையோர் சிலர்; தாமரையினது  
இலையையொப்பப் பயன்படாது மாய்ந்தோர் பலர்; புலவராற் பாடப்படும்  
புகழையுடையோர் ஆகாயத்தின்கண் பாகனாற் செலுத்தப்படாத  
விமானத்தைப் பொருந்துவாரென்று சொல்லுவார் அறிவுடையோர், தாம்  
செய்யும் நல்வினையைமுடித்தென்று சொல்லக் கேட்பேன்; என்னுடைய  
இறைவ! சேட்சென்னி! நலங்கிள்ளி! வளர்ந்ததொன்று பின்  
குறைதலுண்டாதலும், குறைந்ததொன்று பின் வளர்தலுண்டாதலும்,  
பிறந்ததொன்று பின் இறத்தலுண்டாதலும், இறந்ததொன்று பின்  
பிறத்தலுண்டாதலும் கல்விமுகத்தான் அறியாத மடவோரையும்  
அறியக்காட்டித் திங்களாகிய தெய்வம் இயங்குகின்ற தேயத்தின்கண்  
ஒன்றை மாட்டாராயினும் வல்லாராயினும் வறுமையான் வருத்தமுற்று  
வந்தோரது உண்ணாத மருங்கைப் பார்த்து அவர்க்கருளி  
வழங்கவல்லையாகுக; அருளிலராய்க் கொடாமையை வல்லராகுக, கெடாத  
வலியையுடைய நினக்குப் பகையாய் மாறுபட்டோர் - எ - று.  


http://www.tamilvu.org/ta/library-l1280-html-l1280ind-127697

## இலக்கணக்குறிப்பு விளக்கம்


## ஆங்கில கருத்தாக்கம் 


