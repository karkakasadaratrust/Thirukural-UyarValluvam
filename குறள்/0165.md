உ

## குறள் எண் 

**அழுக்காறாமை - குறள் - 0க௬ரு - 0165**  

## குறள் 

**அழுக்காறு உடையார்க்கு அதுசாலும் ஒன்னார்  
வழுக்கியும் கேடுஈன் பது.** 

## கொண்டு கூட்டும் முறை

**ஒன்னார் வழுக்கியும் கேடு ஈன்பது, அழுக்காறு உடையார்க்கு அது சாலும்**  

## குறள் சாரம் 

**பகைவர் இல்லாமலே அழிவைத் தரக்கூடிய ஒன்று**  
பொறாமை என்பது பகைவர் இல்லாமலே அழிவைத் தரக்கூடிய ஒன்றுஆகும்.  
அந்த பொறாமை உடையவர் அழிந்து போவதற்குப் பகைவர்கள் வேண்டாம், அவர்களிடம் இருக்கும் பொறாமை மட்டுமே போதும்.  

## பரிமேலழகர் உரை

**ஒன்னார் வழுக்கியும் கேடு ஈன்பது** - அழுக்காறு பகைவரை ஒழிந்தும் கேடு பயப்பதொன்றுஆகலின்  

**அழுக்காறு உடையார்க்கு அது சாலும்** - அவ்வழுக்காறு உடையார்க்குப் பகைவர் வேண்டா, கேடு பயப்பதற்கு அதுதானே அமையும். 

## பரிமேலழகர் உரைகுறிப்பு   

அதுவே என்னும் பிரிநிலைஏகாரம் விகாரத்தால் தொக்கது.  

## பொருட்க்குறிப்பு 


## இலக்கணக்குறிப்பு  

**அதுவே** என்னும் பிரிநிலைஏகாரம் விகாரத்தால் தொக்கது.  

## உயர் வள்ளுவ வகுப்பு காணொளி

https://youtu.be/usWGzt4MCfM?t=3697

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஒன்னார்** - பகைவர், ஆகாதவர், விரோதிகள்   
**கேடு** - அழிவு, குறைவு, கெடுதல், சிதைவு, பொல்லாங்கு, இழிதகவு, நஷ்டம், வறுமை, சாவு, மறைவு.  
**சாலும்** - போதும், மிகும், அமையும்.   
**ஈன்பது** - பெறுவது   

## பொருட்க்குறிப்பு விளக்கம்


## இலக்கணக்குறிப்பு விளக்கம்

**பிரிநிலை ஏகாரம்** - மற்றவற்றினின்றும் பிரித்து நிற்பது. **சான்று** : 'யாமறிந்த புலவருள் கம்பனே சிறந்தவன்' - மற்றப் புலவரினின்றும் கம்பனைப் பிரித்து நிற்றலால் பிரிநிலை. 

**ஈண்டு 'அதுவே சாலும்' - அழுக்காறு உடையார்க்குப் பகைவர் வேண்டாம்; அவ்வழுக்காறே போதுமானது என்ற பிரிநிலை ஏகாரம் விகாரப்பட்டு 'அது சாலும்' எனப்பட்டது.**

## ஆங்கில கருத்தாக்கம் 


