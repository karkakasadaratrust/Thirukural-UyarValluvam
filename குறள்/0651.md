உ

## குறள் எண் 

**வினைத்துய்மை - குறள் - 0௬௫௧ - 0651**    

## குறள் 

**துணைநலம் ஆக்கம் தரூஉம் வினைநலம்  
வேண்டிய எல்லாம் தரும்.**  

## கொண்டு கூட்டும் முறை

**துணை நலம் ஆக்கம் தரூஉம் வினை நலம் வேண்டிய எல்லாம் தரும்**

## குறள் சாரம் 

**நல்லசெயல் செய்வதின் சிறப்பு**  
ஒருவனுக்குத் துணைவர்கள் நல்லவர்களாக இருந்தால் அது செல்வத்தை மட்டுமே கொடுக்கும்.  
ஒருவன் நல்ல காரியத்தைச் செய்தால் அது செல்வத்தை மட்டுமின்றி அவன் விரும்பியதை எல்லாம் கொடுக்கும்.  

## பரிமேலழகர் உரை

**துணை நலம் ஆக்கம் தரூஉம்** - ஒருவனுக்குத் துணையது நன்மை செல்வம் ஒன்றனையும் கொடுக்கும்  

**வினை நலம் வேண்டிய எல்லாம் தரும்** - அவ்வளவன்றி வினையது நன்மை அவன் வேண்டியன யாவற்றையும் கொடுக்கும். 

## பரிமேலழகர் உரைகுறிப்பு   

வேண்டிய எல்லாம் என்றது இம்மைக்கண் அறம் பொருள் இன்பம் முதலாயவற்றையும் மறுமைக்கண் தான்விரும்பிய பதங்களையும்.   
இதனான் காணப்படும் துணைநன்மையினும் கருதப்படும் வினைநன்மை சிறந்தது என வினைத்தூய்மையது சிறப்புக் கூறப்பட்டது.    

## பொருட்குறிப்பு 

**வேண்டிய எல்லாம்** என்றது  
* இம்மைக்கண் அறம் பொருள் இன்பம் முதலாயவற்றையும்  
* மறுமைக்கண் தான்விரும்பிய பதங்களையும்.   

இதனான் காணப்படும் துணைநன்மையினும் கருதப்படும் வினைநன்மை சிறந்தது என வினைத்தூய்மையது சிறப்புக் கூறப்பட்டது.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/KJpK75KyIt4?t=1982  

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

வினை மேற்கொள்வதில் நல்ல துணையினால் செல்வம் மட்டுமே கிட்டும். துணைநலம் --> செல்வம்.  
நல்வினைகள் (வினைநலம்) வேண்டிய எல்லாவற்றையும் கொடுக்கும். வினைநலம் --> இப்பிறப்பில் அறம், பொருள், இன்பம்.  மறுபிறப்பில் உயர்நிலை பெறுதல்.  
**பின்குறிப்பு : வீடு கிட்டாது.** சொர்க்கம் முதலிய பதங்கள் கிட்டும்.   

**துணைநலம்** - கண்ணால் காணப்படும் பொருள் கிட்டுதல்;  
**வினைநலம்** - (காணப்படாத) கருதப்படும் வெற்றியாகிய பதங்கள் கிட்டுதல். 

**வினைத்தூய்மையின் சிறப்பு** - இம்மையில் செல்வம், மறுமையில் உயர்பதங்கள்.  

## இலக்கணக்குறிப்பு விளக்கம்


## ஆங்கில கருத்தாக்கம் 


