உ

## குறள் எண் 

**வாழ்க்கைத் துணைநலம் – குறள் - ௦௦௬௦ - 0060**  

## குறள் 

**மங்கலம் என்ப மனைமாட்சி மற்றுஅதன்  
நன்கலம் நன்மக்கட் பேறு.**

## கொண்டு கூட்டும் முறை

**மங்கலம் என்ப மனைமாட்சி, அதன் நன்கலம் (என்ப) நன்மக்கட்பேறு.** 

## குறள் சாரம் 

மனையாளது நற்குணம், நற்செய்கையே, நல்ல புதல்வர்களைப் பெறுவதற்கான நல்ல அணிகலமாக 
அமையும் என அறிந்தோர் சொல்லுவார்.

## பரிமேலழகர் உரை

**மங்கலம் என்ப மனைமாட்சி** -  
ஒருவர்க்கு நன்மை என்று சொல்லுவர் அறிந்தோர்,  
மனையாளது நற்குண நற்செய்கைகளை.  

**அதன் நன்கலம் (என்ப) நன்மக்கட்பேறு** -  
அவை,  
தமக்கு நல்ல அணிகலம் என்று சொல்லுவர்  
நல்ல புதல்வரைப் பெறுதலை.

## பரிமேலழகர் உரைகுறிப்பு   

அறிந்தோர் என்பது எஞ்சி நின்றது.  
மற்று அசை நிலை.  
இதனான் வாழ்க்கைத் துணைக்கு ஆவதோர் அணிகலம் கூறி, வருகின்ற அதிகாரத்திற்குத் தோற்றுவாய் செய்யப்பட்டது.  

## பொருட்குறிப்பு 

வாழ்க்கைத் துணைக்கு ஆவதோர் அணிகலம் கூறி,  
வருகின்ற அதிகாரத்திற்குத் தோற்றுவாய் செய்யப்பட்டது.  

## இலக்கணக்குறிப்பு  

**அறிந்தோர்** என்பது எஞ்சி நின்றது.  

**மற்று** அசை நிலை.   

## உயர் வள்ளுவ வகுப்பு காணொளி

https://youtu.be/lgWDq6c4mT8?t=2161

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

மங்கலம் - நன்மை (திருமணம்)   
நன்கலம் - நல்ல அணிகலம் 

## பொருட்குறிப்பு விளக்கம்

மனையாள் நல்ல குணங்களும், நல்ல செயல்களும் பெற்றதன் நன்மை என்னவெனில், நல்ல 
புதல்வரைப் பெறுதற்கான நல்ல அணிகலமாக அமையும் என அறிந்தோர் சொல்லுவர்.

## இலக்கணக்குறிப்பு விளக்கம்

மங்கலம் என்ப/நன்கலம் என்ப என்று சொல்லுவர் என்பதன் செயப்படு பொருளாக '**அறிந்தோர்**' 
என்பது எஞ்சி நின்றது (யார் சொல்லுவர் என்ற வினாவுக்காக).   

**மற்று - அசைநிலை**  
சொல்ல வந்த பொருளோடு, சேராமல், செய்யுளின் ஓசையை நிரப்ப மட்டுமே வந்த (பொருள் தாராத) சொல். 

## ஆங்கில கருத்தாக்கம் 



