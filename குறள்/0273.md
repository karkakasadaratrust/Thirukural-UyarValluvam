உ

## குறள் எண் 

**கூடாவொழுக்கம் - குறள் - 0உஎ௩ - 0273**  

## குறள் 

**வலியில் நிலைமையான் வல்லுருவம் பெற்றம்  
புலியின்தோல் போர்த்துமேய்ந் தற்று.**

## கொண்டு கூட்டும் முறை

**வலி இல் நிலைமையான் வல்லுருவம் பெற்றம் புலியின்தோல் போர்த்து மேய்ந்தற்று**

## குறள் சாரம் 

**புலியின் தோலைப் போர்த்துக்கொண்டு பயிரை மேயும் கீழ்மை**  
தன்மனத்தை தன் கட்டுப்பாட்டில் வைத்திருக்கும் ஆற்றல் அற்றவன்,   
ஆற்றல் உடையாரின் வேடமான தவவேடத்தை போட்டுக்கொண்டு தன் மனம்போல போக்கிலே போதல்,  
காவலாளிகள் விரட்டாமல் இருக்கப் பசுவானது புலியின் தோலைப் போர்த்துக்கொண்டு பயிரை மேய்ந்ததைப் போன்றது.  

## பரிமேலழகர் உரை

**வலி இல் நிலைமையான் வல்உருவம்** - மனத்தைத் தன்வழிப்படுத்தும் வலிஇல்லாத இயல்பினை உடையான் வலியுடையார் வேடத்தைக்கொண்டு தான் அதன்வழிப்படுதல்  

**பெற்றம் புலியின்தோல் போர்த்து மேய்ந்தற்று** - பசு காவலர் கடியாமல் புலியின் தோலைப் போர்த்துப் பைங்கூழை மேய்ந்தாற் போலும்.  

## பரிமேலழகர் உரைகுறிப்பு   

இல்பொருள் உவமை.  
வலிஇல் நிலைமையான் என்ற அடையானும், மேய்ந்தற்று என்னும் தொழில் உவமையானும், வல்உருவத்தோடு மனவழிப்படுதல் என்பது பெற்றாம்.  
காவலர் கடியாமை புலி புல்தின்னாது என்பதனாலும், அச்சத்தானுமாம்.   
ஆகவே, வல்உருவங்கோடற்குப் பயன் அன்னகாரணங்களான் உலகத்தார் அயிராமை ஆயிற்று.   
இவ்வாறு தனக்குரிய இல்லாளையும் துறந்து வலியும் இன்றிப் பிறர் அயிராத வல்உருவமுங் கொண்டு நின்றவன் மனவழிப்படுதலாவது தன் மனம் ஓடியவழியே ஓடி மறைந்து பிறர்க்குரிய மகளிரை விழைதலாம்.  
அவ்வாறாதல், பெற்றம் தனக்குரிய புல்லைவிட்டுப் பிறர்க்குரிய பைங்கூழை மேய்ந்தாற் போலும் என்ற உவமையான் அறிக.  
## பொருட்க்குறிப்பு 

காவலர் கடியாமை புலி புல்தின்னாது என்பதனாலும், அச்சத்தானுமாம்.   
ஆகவே, வல்உருவங்கோடற்குப் பயன் அன்னகாரணங்களான் உலகத்தார் அயிராமை ஆயிற்று.   

இவ்வாறு தனக்குரிய இல்லாளையும் துறந்து வலியும் இன்றிப் பிறர் அயிராத வல்உருவமுங்கொண்டு நின்றவன் மனவழிப்படுதலாவது,  
தன் மனம் ஓடியவழியே ஓடி மறைந்து பிறர்க்குரிய மகளிரை விழைதலாம்.   

அவ்வாறாதல்,**பெற்றம் தனக்குரிய புல்லைவிட்டுப் பிறர்க்குரிய பைங்கூழை மேய்ந்தாற் போலும்**என்ற உவமையான் அறிக.  

## இலக்கணக்குறிப்பு  

இல்பொருள் உவமை.   

* **வலிஇல் நிலைமையான்** என்ற அடையானும்,  
* **மேய்ந்தற்று**என்னும் தொழில்உவமையானும், வல்உருவத்தோடு மனவழிப்படுதல் என்பது பெற்றாம்.  

## உயர் வள்ளுவ வகுப்பு காணொளி

https://youtu.be/39_hWl2IwTc?t=7791

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

**இல்பொருள் உவமை** : இல்லாத பொருளை இருப்பதுபோல் உவமையாக்கிக் கூறுவது.   
சான்று : வானத்தாமரை போல.  ஈண்டு புலியின்தோல் போர்த்து பெற்றம் மேய்வது.              

வலிஇல் நிலைமையான் என்ற அடைச்சொல் - புலியைக் கண்டால் மக்கள் அச்சப்படுவர் என்பதுபோல துறவி தன் தவவலிமையால் சாபம் முதலியவற்றைக் கொடுத்தால் என்செய்வது என்று அஞ்சுவர். 

**மேய்ந்தற்று என்ற தொழில் உவமை** - புல்லைத் தின்பது புலியின் தொழில் அல்ல என்பதுபோல துறவி பெண்களைக் கண்டு இச்சைகொள்ளார்.

## ஆங்கில கருத்தாக்கம் 


