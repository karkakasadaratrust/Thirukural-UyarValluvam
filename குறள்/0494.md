உ

## குறள் எண் 

**இடனறிதல்  – குறள் - ௦௪௯௪ - 0494**  

## குறள் 

**எண்ணியார் எண்ணம் இழப்பர் இடன்அறிந்து  
துன்னியார் துன்னிச் செயின்.**

## கொண்டு கூட்டும் முறை

**இடன் அறிந்து துன்னியார், துன்னிச் செயின், எண்ணியார் எண்ணம் இழப்பர்** 

## குறள் சாரம் 

தாம் செயல் செய்தற்கேற்ற இடத்தினை அறிந்து சென்றவருக்கு, அவரை வெல்வதாக எண்ணிஇருந்த பகைவர்,  
அந்த எண்ணத்தில் தோற்பார்.  

## பரிமேலழகர் உரை

**இடன் அறிந்து துன்னியார்** - தாம் வினைசெய்தற்கேற்ற இடத்தினை அறிந்து சென்றஅரசர்,  

**துன்னிச் செயின்** - அரணைப் பொருந்திநின்று அதனைச் செய்வாராயின்,  

**எண்ணியார் எண்ணம் இழப்பர்** - அவரை வெல்வதாக எண்ணிஇருந்த பகைவர் அவ்வெண்ணத்தினை இழப்பர்.

## பரிமேலழகர் உரைகுறிப்பு   

அரண் என்பது அவாய் நிலையான் வந்தது. 
எண்ண என்றது எண்ணப்பட்ட தம் வெற்றியை.  
அதனை இழப்பர் என்றார், அவர் வினை செய்யாமல் தம்மைக் காத்தமையின்.  
இதனான் அவர் பகைவர் தோற்பர் என்பதாயிற்று.  
இவை நான்குபாட்டானும் பகைவர் அரணின் புறத்திருப்பார் அதற்கு ஆம் இடம் அறிதல் கூறப்பட்டது  

## பொருட்குறிப்பு 

**எண்ணம்**என்றது எண்ணப்பட்ட தம் வெற்றியை.  
**அதனை இழப்பர்** என்றார், அவர் வினைசெய்யாமற் தம்மைக் காத்தமையின்.  

இதனான் அவர் பகைவர் தோற்பர் என்பதாயிற்று.  

இவை நான்குபாட்டானும் { குறள் 0491 - 0494 }    
பகைவர்அரணின் புறத்திருப்பார் அதற்காம் இடமறிதல் கூறப்பட்டது.    
 
## இலக்கணக்குறிப்பு  

**அரண்**என்பது அவாய் நிலையான் வந்தது.    

## உயர் வள்ளுவ வகுப்பு காணொளி

https://youtu.be/JZxmNIGbMNc?t=1931

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

**அவாய்நிலை** - குறளின் கருத்தைப் பூரணப் படுத்த உரையில் எடுத்துரைக்கப் படும் சொற்கள். 

ஈண்டு பொருந்திநின்று வினை செய்வது என்ற உரைக்குறிப்பின் மூலம் அரண் என்பது அவாய்நிலையான் வந்த சொல்.

## ஆங்கில கருத்தாக்கம் 


