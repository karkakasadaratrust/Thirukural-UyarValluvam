உ

## குறள் எண் 

**பயனில சொல்லாமை - குறள் - 0உ00 - 0200**  

## குறள் 

**சொல்லுக சொல்லிற் பயனுடைய சொல்லற்க  
சொல்லிற் பயனிலாச் சொல்.** 

## கொண்டு கூட்டும் முறை

**சொல்லின் பயனுடைய சொல்லுக, சொல்லின் பயனில்லாச்சொல் சொல்லற்க**  

## குறள் சாரம் 

**முடிவுரை - பேசக்கூடியவை, பேசக்கூடாதவை**  
சொற்களில் பயன்உடைய சொற்களைப் பேசவேண்டும்.  
சொற்களில் பயனற்ற சொற்களைப் பேசக்கூடாது.  

## பரிமேலழகர் உரை

**சொல்லின் பயனுடைய சொல்லுக** - சொற்களில் பயன்உடைய சொற்களைச் சொல்லுக,  

**சொல்லின் பயனில்லாச்சொல் சொல்லற்க** - சொற்களில் பயன்இல்லாத சொற்களைச் சொல்லாதுஒழிக. 

## பரிமேலழகர் உரைகுறிப்பு   

சொல்லில்என்பது இருவழியும் மிகையாயினும், சொற்பொருட் பின்வருநிலைஎன்னும் அணிநோக்கி வந்தது, "வைகலும் வைகல் வரக்கண்டும்" (நாலடியார் 39) என்பதுபோல.  
இதனால் சொல்லப்படுவனவும் படாதனவும் நியமிக்கப்பட்டன.  

## பொருட்க்குறிப்பு 

இதனால்  
* சொல்லப்படுவனவும்  
* படாதனவும் நியமிக்கப்பட்டன.  

## இலக்கணக்குறிப்பு  

**சொல்லில்** என்பது இருவழியும் மிகையாயினும்,  
சொற்பொருட் பின்வருநிலை என்னும் அணிநோக்கி வந்தது,  
_**"வைகலும் வைகல் வரக்கண்டும்" (நாலடியார் 39)**_ என்பது போல.  

## உயர் வள்ளுவ வகுப்பு காணொளி

https://youtu.be/GtPTc473J4E?t=7872

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

>**நாலடியார் 39 - அறத்துப்பால் - 4. அறன் வலியுறுத்தல்**

>**வைகலும் வைகல் வரக்கண்டும் அஃதுணரார்  
>வைகலும் வைகலை வைகுமென் றின்புறுவர்  
>வைகலும் வைகல்தம் வாழ்நாள்மேல் வைகுதல்  
>வைகலை வைத்துணரா தார். 	39**
 
>**வைகலும்** - நாடேறும்,  
>**வைகல் வரக்கண்டும்** - நாட்காலம் தோன்றிவரக் கண்டும்,  
>**அஃது உணரார்** - அறத்தைக் கருதாதவராய்,  
>**வைகலும்** - என்றும்,  
>**வைகலை வைகும் என்று இன்புறுவர்** - நாட்பொழுதை அதுநிலைத்திருக்கும் என்று கருதித் துய்த்து மகிழ்வர் ; அவர் யாரெனின்,  
>**வைகலும் வைகல் தம் வாழ்நாள்மேல் வைகுதல்** - ஒவ்வொரு நாளும் அந்நாட்பொழுது தம்ஆயுள் கழிதலின்மேல் நிற்றலாக,  
>**வைகலை வைத்து உணராதார்** - அந்நாட்காலத்தைக் கருத்திருத்தி அறியாதவர்.  

>நாடோறும் வாழ்நாட்கள் ஒவ்வொரு நாளாகக் கழிந்து போதலின், அந்நாட்களைத் துய்த்து இன்புற்றுக்கொண்டிராமல் 
உடனே அறஞ்செய்து கொள்ளவேண்டும் என்பது.

>வைகலை வைத்து உணராதார், அஃது உணராராய் இன்புறுவர் என்று கொள்க,  
>வாழ்நாட்கள் ஒவ்வொரு நாளாகக் கழிந்து போவதற்கு நாட்கள் அடையாளமாய் நிற்றலின் ‘வைகல் வரக்கண்டும்' எனப்பட்டது.
>வைகலை உணராதார் என்று ஈற்றடியில் வருதலால் அஃதுணரார் என்றது அறத்தைக் கருதாதவராய் என்பது உணர்த்தும்.  
>அதிகாரம் அறன்வலியுறுத்தலாதலாலும், வைகலை இன்புறுதலுக்கு வேறானது அறஞ்செய்தலாதலாலும்,அறத்தை அஃதெனச் சுட்டினார்.  
>_**"அஃதும் பிறன்பழிப்ப தில்லாயின் நன்று,**_ என்றார்போல.  

>http://www.tamilvu.org/slet/l2800/l2800uri.jsp?song_no=39&book_id=32&head_id=30&sub_id=940

**சொல் பொருள் பின்வருநிலையணி** - செய்யுளுள் முன்னர் வந்த ஒரு சொல்லே பின்னரும் பல இடங்களில் வந்து முன்னர் உணர்த்திய பொருளையே உணர்த்துதல்.  

**ஈண்டு சொல் என்பது இருவழியும் - சொல்லப்படுவனவும், சொல்லப்படாதனவும் மிகையாயின என்ற பொருள் கொண்டுள்ளது.** 

## ஆங்கில கருத்தாக்கம் 


