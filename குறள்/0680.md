உ

## குறள் எண் 

**வினைசெயல்வகை – குறள் – ௦௬௮௦ - 0680**  

## குறள் 

**உறைசிறியார் உள்நடுங்கல் அஞ்சிக் குறைபெறின்  
கொள்வர் பெரியார்ப் பணிந்து.**  

## கொண்டு கூட்டும் முறை

**உறை சிறியார் உள் நடுங்கல் அஞ்சி குறை பெறின் பெரியார்ப் பணிந்து கொள்வார்** 

## குறள் சாரம் 

**சமாதானம் செய்யவேண்டிய தேவை**  
ஆளும்இடம் சிறியதாக உள்ள அமைச்சர் தம்மைவிட வலிமை மிகுந்தவர் படைஎடுத்து வந்தபோது தம் படை முதலியன நடுங்குவதற்கு அஞ்சி அப்போது தேவைப்படும் சமாதானம் கிடைக்குமானால், அவ்வலிய அரசனைப் பணிந்து அச்சமாதானத்தை ஏற்றுக்கொள்வர்.  

## பரிமேலழகர் உரை

**உறை சிறியார்** - ஆளும்இடஞ்சிறியராய அமைச்சர்  

**உள் நடுங்கல் அஞ்சி** -தம்மின்வலியார் எதிர்ந்தவழித் தம்பகுதி நடுங்கலைஅஞ்சி  

**குறை பெறின் பெரியார்ப் பணிந்து கொள்வார்** - அந்நிலைக்கு வேண்டுவதாய சந்து கூடுமாயின், அவரைத் தாழ்ந்து அதனைஏற்றுக் கொள்வர்.   

## பரிமேலழகர் உரைகுறிப்பு   

இடம் நாடும் அரணும்.  
அவற்றது சிறுமை ஆள்வார்மேல்ஏற்றப்பட்டது.  
மெலியாரோடு சந்திக்கு வலியார் இயைதல்அரிதாகலின், பெறின்என்றார்.  
அடியிலே மெலியாராயினார் தம்பகுதியும்அஞ்சி நீங்கின் முதலொடும் கெடுவராகலின், அது வாராமற்சிறிதுகொடுத்தும் சந்தியை ஏற்றுக்கொள்கஎன்பதாம்.  
பணிதல் மானமுடையார்க்குக் கருத்துஅன்மையின், கொள்வர்என உலகியலால் கூறினார்.  
இவை மூன்றுபாட்டானும் மெலியான் செய்யும்திறம் கூறப்பட்டது.  

## பொருட்குறிப்பு 

**இடம்** நாடும் அரணும்.  
அவற்றது சிறுமை ஆள்வார்மேல்ஏற்றப்பட்டது.  

மெலியாரோடு சந்திக்கு வலியார் இயைதல்அரிதாகலின், **பெறின்**என்றார்.  

அடியிலே மெலியாராயினார் தம்பகுதியும்அஞ்சி நீங்கின் முதலொடும் கெடுவராகலின், அது வாராமற்சிறிதுகொடுத்தும் சந்தியை ஏற்றுக்கொள்கஎன்பதாம்.  

பணிதல் மானமுடையார்க்குக் கருத்துஅன்மையின், **கொள்வர்**என உலகியலால் கூறினார்.  

இவை மூன்றுபாட்டானும் (குறள் 0678 - 0680) மெலியான் செய்யும்திறம் கூறப்பட்டது.   

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


