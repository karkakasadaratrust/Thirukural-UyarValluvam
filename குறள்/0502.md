உ

## குறள் எண் 

**தெரிந்து தெளிதல்  – குறள் - ௦௫௦௨ - 0502**    

## குறள் 

**குடிப்பிறந்து குற்றத்தின் நீங்கி வடுப்பரியும்  
நாண்உடையான் கட்டே தெளிவு.**

## கொண்டு கூட்டும் முறை  

**குடிப் பிறந்து, குற்றத்தின் நீங்கி, வடுப் பரியும் நாண் உடையான்கட்டே தெளிவு**

## குறள் சாரம் 

வேலை செய்ய வருபவர்,  
* உயர்ந்த குடியில் பிறந்து,  
* குற்றங்கள் இல்லாதவராய்,  
* பழிக்கு அஞ்சுபவராகவும்,  
* நாணம் உடையவராகவும் இருக்க வேண்டும்.   

## பரிமேலழகர் உரை

**குடிப் பிறந்து** - உயர்ந்த குடியிற்பிறந்து,  

**குற்றத்தின் நீங்கி** - குற்றங்களினின்று நீங்கி,  

**வடுப் பரியும் நாண் உடையான்கட்டே தெளிவு** - தமக்கு வடு வருங்கொலென்று அஞ்சாநிற்கும் நாணுடையவன்கண்ணதே அரசனது தெளிவு.  

## பரிமேலழகர் உரைகுறிப்பு   

குற்றங்களாவன மேல்அரசனுக்குச் சொல்லிய வகையாறும், மடி, மறப்பு, பிழைப்பு என்றிவை முதலாயவுமாம்.   
நாண் இழிதொழில்களின் மனம் செல்லாமை.  
இவை பெரும்பான்மையும் தக்கோர்வாய்க் கேட்டலாகிய ஆகமஅளவையால் தெரிவன.  
இந்நான்கும் உடையவனையே தெளிக என்பதாம்.   

## பொருட்குறிப்பு 

**குற்றங்களாவன** -  
* மேல்அரசனுக்குச் சொல்லிய வகையாறும்,  
* மடி, மறப்பு, பிழைப்பு என்றிவை முதலாயவுமாம்.  

**நாண்** - இழிதொழில்களின் மனம் செல்லாமை.  

இவை பெரும்பான்மையும் தக்கோர்வாய்க் கேட்டலாகிய ஆகமஅளவையால் தெரிவன.  

இந்நான்கும் உடையவனையே தெளிக என்பதாம்.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/PDT_I7UQAFM?t=823

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**அஞ்சாநிற்கும்** - அஞ்சி நிற்கும்     
**மடி** - சோம்பல்   
**மறப்பு** - மறதி  
**பிழைப்பு** - பிழை 

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


