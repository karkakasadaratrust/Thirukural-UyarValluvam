உ

## குறள் எண் 

**வெகுளாமை - குறள் - 0௩0ரு - 0305**  

## குறள் 

**தன்னைத்தான் காக்கின் சினங்காக்க காவாக்கால்  
தன்னையே கொல்லும் சினம்.**

## கொண்டு கூட்டும் முறை

**தன்னைத் தான் காக்கின் சினம் காக்க, காவாக்கால் சினம் தன்னையே கொல்லும்** 

## குறள் சாரம் 

கோபப்படுதல் மட்டுமே, தன்னை அழிக்கும் பெருந்துன்பங்களைத் தரும்.  
தனக்குத் துன்பம் வராமல், தன்னைத் தானே காத்துக் கொள்ள வேண்டும் என்று நினைத்தால், தன் மனதில் கோபம் ஏற்படாமல் பார்த்துக் கொள்ள வேண்டும். இல்லையேல், அந்த கோபம் அவனையே அழிக்கும்படியான பெருந்துன்பங்களைக் கொடுத்து விடும். 

## பரிமேலழகர் உரை

**தன்னைத் தான் காக்கின் சினம் காக்க** - தன்னைத் தான் துன்பம் எய்தாமல்காக்க நினைத்தானாயின், தன் மனத்துச் சினம் வராமல் காக்க,   

**காவாக்கால் சினம் தன்னையே கொல்லும்** - காவானாயின், அச்சினம் தன்னையே கெடுக்கும் கடுந்துன்பங்களை எய்துவிக்கும். 

## பரிமேலழகர் உரைகுறிப்பு   

'வேண்டிய வேண்டியாங்கு எய்தல்' (குறள் 265) பயத்ததாய தவத்தைப் பிறர்மேல் சாபம் விடுவதற்காக இழந்து அத் தவத்துன்பத்தோடு பழைய பிறவித்துன்பமும் ஒருங்கே எய்துதலின், தன்னையே கொல்லும் என்றார்.   
'கொல்லச் சுரப்பதாங் கீழ்' ( நாலடியார்  279 )  என்புழிப்போலக் கொலைச்சொல் ஈண்டுத் துன்பமிகுதி உணர்த்தி நின்றது.  

## பொருட்குறிப்பு 

_**'வேண்டிய வேண்டியாங்கு எய்தல்' (குறள் 0265)**_ பயத்ததாய தவத்தைப் பிறர்மேல் சாபம் விடுவதற்காக இழந்து   
அத் தவத்துன்பத்தோடு பழைய பிறவித்துன்பமும் ஒருங்கே எய்துதலின், **தன்னையே கொல்லும்** என்றார்.    

_**'கொல்லச் சுரப்பதாங் கீழ்' ( நாலடியார்  279 )**  என்புழிப்போலக்   
கொலைச்சொல் ஈண்டுத் துன்பமிகுதி உணர்த்தி நின்றது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/X18l95NQBv0?t=993

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

>**நாலடியார் பொருட்பால் 28. ஈயாமை 279**  

>**இரவலர் கன்று ஆக, ஈவார் ஆ ஆக,  
>விரகின் சுரப்பதாம், வண்மை; விரகு இன்றி  
>வல்லவர் ஊன்ற வடி ஆபோல், வாய் வைத்துக்  
>கொல்லச் சுரப்பதாம், கீழ்**

>**இரவலர் கன்றாக ஈவார்ஆவாக விரகின் சுரப்பதாம் வண்மை** - இரப்போர்கன்றுகளை ஒப்பக்கொடுப்போர் ஆன்களைஒப்பப்பூரிப்புடன் குறையாதளிப்பதேகொடையெனப்படும்,  

>**விரகு இன்றி, வல்லவர் ஊன்ற வடிஆபோல் வாய் வைத்துக் கொல்லச் சுரப்பதாங்கீழ்** - அவ்வுயிர்க் கிளர்ச்சியின்றி, கறக்கவல்லவர் தம் விரல்களை அழுத்தி நோவுண்டாக்க அதுபொறாது பாலை ஒழுகச்செய்யும் ஆன்களைப்போற் சூழ்ச்சியுடையார் 
பல வாயில் கள் வைத்து வருத்தக்கீழ்மக்கள்.அதனால் தம்பொருளைச்சொட்டுவோராவர்.

>மனமகிழ்ச்சியில்லாமற்கொடுப்பதும் ஈயாமையை ஒக்கும்.

>விரகென்றது - கிளர்ச்சி - "வெண்குடை விரகுளிகவிப்ப"என்புழிப்போல.  
>‘சுரப்பதென்றார், ஈவோர்செல்வம் அறாது பெருகி வருதலின், பின் உவமையில்வடித்தல் கூறினமையானும் கீழ்மக்கள் இயல்பு கூறுதலானும், சுரப்பதாங் கீழ்' என்னுமிடத்துச் சுரப்பதென்பதற்குச் சொட்டுவரென்றுரைத்துக் கொள்க.   
>கீழ் என்றதற்கேற்பச் சுரப்பதென்பதும் அஃறிணை முடிபில் நின்றது.   
>வாய்வைத்தல், சூழ்ச்சிகள் செய்தலென்னும் பொருட்டு.  

>http://www.tamilvu.org/slet/l2800/l2800uri.jsp?song_no=279&book_id=32&head_id=30&sub_id=964

## இலக்கணக்குறிப்பு விளக்கம்


## ஆங்கில கருத்தாக்கம் 


