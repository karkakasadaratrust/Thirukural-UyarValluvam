உ

## குறள் எண் 

**விருந்தோம்பல் – குறள் - ௦௦௮௮ - 0088**  

## குறள் 

**பரிந்தோம்பிப் பற்றற்றேம் என்பர் விருந்தோம்பி  
வேள்வி தலைப்படா தார்.** 

## கொண்டு கூட்டும் முறை

**பரிந்து ஓம்பிப் பற்று அற்றேம் என்பர், விருந்து ஓம்பி வேள்வி தலைப்படாதார்**

## குறள் சாரம் 

தம்மிடம் உள்ள செல்வத்தால், விருந்து ஓம்புதல், வேள்வியால் அடையும் பயனுக்குச் சமம் என சொல்லப்பட்டது. 
தன்னிடம் உள்ள செல்வத்தால் விருந்தினரை உபசரித்து அதன் மூலம் வேள்வியின் பயனை அடையும் விதி இல்லாதவர்கள், நிலைத்து நிற்காத அச்செல்வத்தைக் கஷ்டப்பட்டுக் காப்பாற்றிப் பிறகு அதனை இழந்து, ' இப்போது நாம் ஆதரவு இல்லாமல் இருக்கிறோமே' என்று வருந்துவார்கள்.

## பரிமேலழகர் உரை

**பரிந்து ஓம்பிப் பற்று அற்றேம் என்பர்** -  
நிலையாப் பொருளை வருந்திக் காத்துப் பின்  
அதனை இழந்து  
இது பொழுது யாம் பற்றுக்கோடு இலமாயினேம் என்று இரங்குவர்  

**விருந்து ஓம்பி வேள்வி தலைப்படாதார்** -  
அப்பொருளான் விருந்தினரை ஓம்பி  
வேள்விப் பயனை எய்தும் பொறியிலாதார். 

## பரிமேலழகர் உரைகுறிப்பு   

 "ஈட்டிய ஒண்பொருளைக் காத்தலும் ஆங்கே கடுந்துன்பம் (நாலடி.280) "ஆகலின், பரிந்து ஓம்பி என்றார்.  
 வேள்வி ஆகுபெயர்.   
 
## பொருட்குறிப்பு 

 _**ஈட்டிய ஒண்பொருளைக் காத்தலும் ஆங்கே கடுந்துன்பம் (நாலடியார்.280)**_ ஆகலின்,  
 **பரிந்து ஓம்பி** என்றார்.  
   
## இலக்கணக்குறிப்பு  

**வேள்வி** ஆகுபெயர்.  

## உயர் வள்ளுவ வகுப்பு காணொளி

https://youtu.be/Z2flxZ_Qej8?t=4745

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

>**நாலடியார்.38 ஈயாமை**  

>ஈட்டலும் துன்பம்மற் றீட்டிய ஒண்பொருளைக்  
>காத்தலும் ஆங்கே கடுந்துன்பம் - காத்தல்  
>குறைபடில் துன்பம் கெடில்துன்பம் துன்பக்கு  
>உறைபதி மற்றைப் பொருள். 	280

>பொருளைத் தேடுவதும் துன்பம்.  
>தேடிய பொருளைக் காத்தலும் அவ்வாறே மிகுந்த துன்பம்  
>காக்கப்படும் பொருளில் சிறிது குறைந்தாலும் துன்பம்  
>அப்பொருள் முழுதும் அழிந்தால் மிகப் பெரும் துன்பம்.  
>ஆதலால் அந்தப் பொருள் துன்பத்துக்கெல்லாம் இருப்பிடமாகும். 

>(பொருள் துன்பத்திற்குக் காரணமாக இருப்பதை அறிந்து, அதனை இன்பத்திற்கு உகந்ததாகச்செய்தல் வேண்டும் என்பது கருத்து)


## இலக்கணக்குறிப்பு விளக்கம்


## ஆங்கில கருத்தாக்கம் 


