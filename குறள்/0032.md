உ

## குறள் எண் 

**அறன் வலியுறுத்தல் - குறள் - ௦௦௩௨ - 0032**

## குறள் 

**அறத்தினூஉங்கு ஆக்கமும் இல்லை அதனை  
மறத்தலின் ஊங்கில்லை கேடு.**

## கொண்டு கூட்டும் முறை

**அறத்தின் ஊங்கு ஆக்கமும் இல்லை அதனை மறத்தலின் ஊங்கு கேடு இல்லை.**

## குறள் சாரம் 

ஒருவனுக்கு,  
அறம் செய்தால் கிடைக்கும் ஆக்கத்தினும் மிகுதியாய்  வேறில்லை ,  
அதை மறந்தால் வரும் கேட்டிலும், மேற்பட்ட கேடு இல்லை.

## பரிமேலழகர் உரை

**அறத்தின் ஊங்கு ஆக்கமும் இல்லை** -  ஒருவனுக்கு அறஞ்செய்தலின் மேற்பட்ட ஆக்கமும் இல்லை  

**அதனை மறத்தலின் ஊங்கு கேடு இல்லை** - அதனை மயக்கத்தான் மறத்தலின் மேற்பட்ட கேடும் இல்லை.


## பரிமேலழகர் உரைகுறிப்பு   

அறத்தின் ஊங்கு ஆக்கமும் இல்லை என மேற்சொல்லியதனையே அனுவதித்தார், அதனால் கேடு வருதல் கூறுதற் பயன் நோக்கி.  
இதனான் அது செய்யாவழிக் கேடு வருதல் கூறப்பட்டது.

## பொருட்குறிப்பு 

**அறத்தின் ஊங்கு ஆக்கமும் இல்லை**  
என  
மேற்சொல்லியதனையே அனுவதித்தார்,  
அதனால் கேடு வருதல் கூறுதற் பயன் நோக்கி.  

இதனான்   
அது செய்யாவழிக்  
கேடு வருதல் கூறப்பட்டது.

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/L3yzvEAP9os?t=1220 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஊங்கு** - மேற்பட்டது  
**அனுவதித்தல்** - வழி மொழிதல் (அழுத்தமாய் கூறுதல்)

## பொருட்குறிப்பு விளக்கம்

**மேற்சொல்லியதனையே அனுவதித்தார்** - முந்தைய குறளில் சொன்ன கருத்தையே வழிமொழிந்தார்.  
அஃதாவது,  
முன்பு கூறியதையே, மற்றுமொரு விளக்கம் அளிக்க மறுபடியும் எடுத்து கூறுதல்.  
அதனால்,  
அஃது  கூறியது கூறல் என்னும் குற்றமாகாது, வழிமொழிதல் என்றாகும்.  
வழிமொழிதற்கு முன்னர் பெறப்பட்டதனை வடநூலார் புரோவாதம் என்பார்.  
ஈண்டு புரோவாதம்,  
**அறத்தின் ஊங்கு ஆக்கம் எவனோ** என்ற குறள்.

அறத்தின் பயனே ஆக்கமும் (செய்வதால்), கேடும் (மறத்தலால்) 
என்பது வலியுறுத்தப் பட்டது.  

## இலக்கணக்குறிப்பு விளக்கம்


## ஆங்கில கருத்தாக்கம் 


