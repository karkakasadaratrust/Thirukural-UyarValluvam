உ

## குறள் எண் 

**வெஃகாமை - குறள் - 0கஅ0 - 0180** 

## குறள் 

**இறல்ஈனும் எண்ணாது வெஃகின் விறல்ஈனும்  
வேண்டாமை என்னுஞ் செருக்கு.** 

## கொண்டு கூட்டும் முறை

**எண்ணாது வெஃகின் இறல் ஈனும், வேண்டாமை என்னும் செருக்கு விறல் ஈனும்**

## குறள் சாரம் 

**பொருளைக் கைப்பற்றுவதால் வரும் குற்றமும், மற்றவர் பொருளை விரும்பாவிட்டால் வரும் உயர்வு**  
பின்விளைவு தெரியாமல் மற்றவன் பொருளை ஒருவன் கைப்பற்ற நினைத்தால் அந்த நினைப்பு அவனுக்குச் சாவைக் கொடுத்துவிடும்.  
மற்றவன் பொருளை விரும்பாமை என்னும் செல்வம் வெற்றியைக் கொடுக்கும்.   

## பரிமேலழகர் உரை

**எண்ணாது வெஃகின் இறல் ஈனும்** - பின்விளைவது அறியாது ஒருவன் பிறன்பொருளை வெளவக்கருதின், அக்கருத்து அவனுக்கு இறுதியைப் பயக்கும்  

**வேண்டாமை என்னும் செருக்கு விறல் ஈனும்** - அப்பொருளை வேண்டாமை என்னும் செல்வம் வெற்றியைப் பயக்கும்.  

## பரிமேலழகர் உரைகுறிப்பு   

பகையும் பாவமும் பெருக்கலின் இறல்ஈனும் என்றும், அப்பொருளை வேண்டி உழல்வோர் யாவரையும் கீழ்ப்படுத்தலின் விறல்ஈனும் என்றும் கூறினார்.  
செருக்கு ஆகுபெயர்.  
இதனான் அவ்விருமையும் ஒருங்கு கூறப்பட்டன.  

## பொருட்க்குறிப்பு 

* பகையும் பாவமும் பெருக்கலின் **இறல்ஈனும்** என்றும்,  
* அப்பொருளை வேண்டி உழல்வோர் யாவரையும் கீழ்ப்படுத்தலின்,  
**விறல்ஈனும்** என்றும் கூறினார்.  

இதனான் அவ்விருமையும் ஒருங்கு கூறப்பட்டன.  

## இலக்கணக்குறிப்பு  

**செருக்கு** ஆகுபெயர்.  

## உயர் வள்ளுவ வகுப்பு காணொளி

https://youtu.be/LHhB06kxWCE?t=7507

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

ராசாவும் துறவியும் - கதை  
https://youtu.be/LHhB06kxWCE?t=7913

## தொன்மையான சொற்கள்

**விறல்** - வீரத்தில் வீரம்  

## பொருட்க்குறிப்பு விளக்கம்

அவ்விருமை (அந்த இரு**மை**) - வெஃகாமையின் நன்**மை**, வெஃகுதலின் தீ**மை**. 

## இலக்கணக்குறிப்பு விளக்கம்


## ஆங்கில கருத்தாக்கம் 


