உ

## குறள் எண் 

**ஒற்றாடல் – குறள் – 0ருஅ௬ - 0586**  

## குறள் 

**துறந்தார் படிவத்தர் ஆகி இறந்தாராய்ந்து  
என்செயினும் சோர்விலது ஒற்று.**  

## கொண்டு கூட்டும் முறை

**துறந்தார் படிவத்தர் ஆகி இறந்து ஆராய்ந்து என் செயினும் சோர்வு இலது ஒற்று**

## குறள் சாரம் 

**அடித்துக் கேட்டாலும் சொல்லாத தன்மை**  
முற்றும் துறந்த முனிவராகவும் விரதங்களை மேற்கொண்டவராகவும் ஆகி,  
உள்ளே புகுவதற்கு கடினமான இடங்களில் எல்லாம் உள்ளே புகுந்து, அங்கே ஆராய வேண்டியவற்றை எல்லாம் ஆராய்ந்து அறிந்துகொண்டு,   
அங்கே இருப்பவர்கள் சந்தேகப்பட்டுப் பிடித்து எல்லாவகையிலும் துன்புறுத்திக் கேட்டாலும் தான் ஒற்றன் என்பதை வெளிப்படுத்தாதவனே ஒற்றன் ஆவான்.  

## பரிமேலழகர் உரை

**துறந்தார் படிவத்தர் ஆகி இறந்து ஆராய்ந்து** - முற்றத்துறந்தாராயும் விரதஒழுக்கினராயும் உள்புகுதற்கு அரிய இடங்களெல்லாம் உள்புக்கு ஆராயவேண்டுவன ஆராய்ந்தறிந்து  

**என் செயினும் சோர்வு இலது ஒற்று** - ஆண்டையார் ஐயுற்றுப் பிடித்து எல்லாத்துன்பமும் செய்து கேட்டாலும் தன்னை வெளிப்படுத்தாதவனே ஒற்றனாவான்.  

## பரிமேலழகர் உரைகுறிப்பு   

விரதஒழுக்கம் - தீர்த்தயாத்திரை முதலாயின.  
செயினும் என்பது அறவோர் என்று செய்வாரின்மை விளக்கி நின்றது. 
மேல் நால்வகைஉபாயத்தினும் சோர்வின்மை சொல்லிவைத்து ஈண்டும் தண்டத்தைப் பிரித்துக்கூறியது, அதனது பொறுத்தற்கு அருமைச் சிறப்பு நோக்கி.  
இதனுள் படிவம்என்றதனை வேடமாக்கித் துறந்தார்வேடத்தாராகி என்று உரைப்பாரும் உளர்.   

## பொருட்குறிப்பு 

**விரதஒழுக்கம்** - தீர்த்தயாத்திரை முதலாயின.  

**செயினும்** என்பது அறவோர் என்று செய்வாரின்மை விளக்கி நின்றது.   

மேல் (குறள் 0585) நால்வகைஉபாயத்தினும் சோர்வின்மை சொல்லிவைத்து ஈண்டும் தண்டத்தைப் பிரித்துக்கூறியது,  
அதனது பொறுத்தற்குஅருமைச் சிறப்பு நோக்கி.  

இதனுள் படிவம்என்றதனை வேடமாக்கித் துறந்தார்வேடத்தாராகி என்று உரைப்பாரும் உளர்.     

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்
    
** ஆண்டையார்** - ஆங்கு உள்ளவர்கள்   

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


