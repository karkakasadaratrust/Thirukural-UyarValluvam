உ

## குறள் எண் 

**சொல்வன்மை – குறள் – 0௬௫0 - 0650**  

## குறள் 

**இணரூழ்த்தும் நாறா மலரனையர் கற்ற     
துணர விரித்துரையா தார்.**  

## கொண்டு கூட்டும் முறை

**கற்றது உணர விரித்து உரையாதார் இணர் ஊழ்த்தும் நாறா மலர் அனையர்**  

## குறள் சாரம் 

**கற்றநூலைப் பிறர் உணர விரித்துக் கூறமுடியாதவர்கள் இழிவு**  
தாம் கற்றநூலைப் பிறர் அறிந்து கொள்ளும்படி விரித்துச் சொல்ல முடியாதவர்கள் கொத்தாகப் பூக்கும் மணக்காத பூவைப் போன்றவர்கள்.  

## பரிமேலழகர் உரை

**கற்றது உணர விரித்து உரையாதார்** - கற்றுவைத்த நூலைப் பிறரறியும்வண்ணம் விரித்துரைக்கமாட்டாதவர்  

**இணர் ஊழ்த்தும் நாறா மலர் அனையர்** - கொத்தின்கண்ணே மலர்ந்துவைத்தும் நாறாத பூவையொப்பர்.

## பரிமேலழகர் உரைகுறிப்பு   

செவ்விபெற மலர்ந்துவைத்தும் நாற்றமில்லாத பூச் சூடப்படாதவாறு போல நூலைக் கற்றுவைத்தும் சொல்லமாட்டாதார் நன்கு மதிக்கப்படார் என்றமையின், இது தொழில் உவமையாயிற்று.  
இவை இரண்டுபாட்டானும் அது மாட்டாதாரது இழிபு கூறப்பட்டது.    

## பொருட்குறிப்பு 

இவை இரண்டுபாட்டானும் (குறள் 0649 - 0650) அது மாட்டாதாரது இழிபு கூறப்பட்டது.    

## இலக்கணக்குறிப்பு  

செவ்விபெற மலர்ந்துவைத்தும் நாற்றமில்லாத பூச் சூடப்படாதவாறு போல நூலைக் கற்றுவைத்தும் சொல்லமாட்டாதார் நன்கு மதிக்கப்படார் என்றமையின், இது தொழில் உவமையாயிற்று.    

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**செவ்விபெற** - செம்மையுற - அழகுற  
**நாற்றம்** - மணம்  

## பொருட்குறிப்பு விளக்கம்

கற்றதை மற்றவருக்குத் தெளிவுற உரைக்கும் ஆற்றல் இல்லாதவர், மலர்ந்த பிறகும் மணம் தராத பூவைப் போன்றவர்.  அவரை இவ்வுலகம் அங்கீகரிக்காது. 

## இலக்கணக்குறிப்பு விளக்கம்

**தொழிற்பெயர்** - ஒரு தொழிலைக் குறிக்கும் பெயர். இதில் எண், இடம், காலம், பால் ஆகியன தோன்றாது பொதுவாக வரும்.    
**சான்று** : உண்ணல், உறங்கல், கல்வி, கேள்வி, கெடுவல் (யான்).   
**உவமை** : கருப் பொருளை வைத்து உவமையாகச் சொல்ல, உவமிக்கப்படும் பொருளாகிய வேறொன்று தோன்றுவது.  

பூ - உவமை.     
தொழில் உவமை - மணம் தருதல் பூவின் தொழில்.  
தெளிவுற பிறருக்கு உரைக்கும் ஆற்றல் - சொல்வன்மை உடையவனின் தொழில். 

## ஆங்கில கருத்தாக்கம் 


