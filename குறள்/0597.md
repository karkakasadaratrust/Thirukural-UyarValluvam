உ

## குறள் எண் 

**ஊக்கமுடைமை – குறள் – 0ரு௯எ - 0597**  

## குறள் 

**சிதைவிடத்து ஒல்கார் உரவோர் புதைஅம்பின்  
பட்டுப்பாடு ஊன்றும் களிறு.**  

## கொண்டு கூட்டும் முறை

**களிறு புதை அம்பின் பட்டுப் பாடு ஊன்றும் உரவோர் சிதைவிடத்து ஒல்கார்**

## குறள் சாரம் 

**நினைத்தது கிடைக்காவிட்டாலும், முயற்சியை விட்டுவிடாமல் செய்து முடிக்கவேண்டும்**  
ஆண்யானை ஆனது மிகுந்தஅம்புகளால் புண்பட்டபோதும் அதற்குத்தளராமல் நின்று தன்பெருமையை நிலைநாட்டும்.  
அதுபோல ஊக்கம்உடையவர்கள் தாங்கள்நினைத்த வளர்ச்சிக்குக் கேடுவந்தபோது அதற்குத்தளராமல் நின்று தம்பெருமையை நிலைநாட்டுவார்கள்.  

## பரிமேலழகர் உரை

**களிறு புதை அம்பின் பட்டுப் பாடு ஊன்றும்** - களிறு புதையாகிய அம்பால் புண்பட்டஇடத்துத் தளராது தன்பெருமையை நிலைநிறுத்தும்  

**உரவோர் சிதைவிடத்து ஒல்கார்** - அதுபோல ஊக்கமுடையார் தாம்கருதிய உயர்ச்சிக்குச் சிதைவு வந்தஇடத்துத் தளராது தம்பெருமையை நிலைநிறுத்துவர்.

## பரிமேலழகர் உரைகுறிப்பு   

புதை அம்புக்கட்டு.  
பன்மை கூறியவாறு.  
பட்டால்என்பது பட்டுஎனத் திரிந்துநின்றது.  
ஒல்காமை களிற்றுடனும், பாடுஊன்றுதல் உரவோருடனும் சென்று இயைந்தன.  
தள்ளினும் தவறாதுஉள்ளியது முடிப்பர்என்பதாம்.  
இவை மூன்றுபாட்டானும் ஊக்கம்உடையாரது உயர்ச்சி கூறப்பட்டது.    

## பொருட்குறிப்பு 

**புதை** - அம்புக்கட்டு. பன்மை கூறியவாறு.  

* **ஒல்காமை** களிற்றுடனும்,  
* **பாடுஊன்றுதல்** உரவோருடனும் சென்று இயைந்தன.  

தள்ளினும் தவறாதுஉள்ளியது முடிப்பர்என்பதாம்.  

இவை மூன்றுபாட்டானும் (குறள் 0595 - 0597) ஊக்கம்உடையாரது உயர்ச்சி கூறப்பட்டது.    

## இலக்கணக்குறிப்பு  

பட்டால்என்பது **பட்டு**எனத் திரிந்துநின்றது.    

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**களிறு** - ஆண் யானை   
**ஒல்காமை** - தளராமை   
**பாடுஊன்றுதல்** - பெருமையை நிலைநாட்டல்.  

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


