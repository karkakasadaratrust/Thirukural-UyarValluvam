உ

## குறள் எண் 

**கொல்லாமை - குறள் - 0௩உக - 0321**  

## குறள் 

**அறவினை யாதெனில் கொல்லாமை கோறல்   
பிறவினை எல்லாம் தரும்.**

## கொண்டு கூட்டும் முறை

**அறவினை யாது எனின் கொல்லாமை, கோறல் பிற வினை எல்லாம் தரும்**

## குறள் சாரம் 

எல்லா அறமாக இருக்கக் கூடிய செயல் கொல்லாமை என அதன் சிறப்புக் கூறப்பட்டது.  
எல்லா அறமாகவும் இருக்கக்கூடிய ஒரு செயல் எது என்று கேட்டால், அது ஓர் உயிரையும் கொலை செய்யாமல் இருத்தலே ஆகும். பிற உயிர்களைக் கொல்லுதல், பாவச் செயல்கள் எல்லாவற்றையும் கொடுத்துவிடும் . 

## பரிமேலழகர் உரை

**அறவினை யாது எனின் கொல்லாமை** -   
அறங்களெல்லாம் ஆகிய செய்கை யாதுஎன்று வினவின்,   
அஃது ஓர்உயிரையும் கொல்லாமையாம்,   

**கோறல் பிற வினை எல்லாம் தரும்** -   
அவற்றைக் கொல்லுதல்   
பாவச்செய்கைகள் எல்லாவற்றையும் தானே தரும் ஆதலான். 

## பரிமேலழகர் உரைகுறிப்பு   

அறம் - சாதியொருமை.   
விலக்கியது ஒழிதலும் அறஞ்செய்தலாம் ஆகலின், கொல்லாமையை அறவினை என்றார்.  
ஈண்டுப் பிறவினை என்றது அவற்றின் விளைவை.  
கொலைப்பாவம் விளைக்கும் துன்பம் ஏனைப் பாவங்களெல்லாம் கூடியும் விளைக்கமாட்டா என்றவாறு.  
கொல்லாமை தானே பிற அறங்கள் எல்லாவற்றின் பயனையும் தரும் என்று மேற்கோள் கூறி, அதற்கு ஏது எதிர்மறை முகத்தால் கூறியவாறாயிற்று.    

## பொருட்குறிப்பு 

விலக்கியது ஒழிதலும் அறஞ்செய்தலாம் ஆகலின், கொல்லாமையை **அறவினை** என்றார். 
ஈண்டுப் **பிறவினை** என்றது அவற்றின் விளைவை.  
கொலைப்பாவம் விளைக்கும் துன்பம் ஏனைப் பாவங்களெல்லாம் கூடியும் விளைக்கமாட்டா என்றவாறு.  

கொல்லாமை தானே பிற அறங்கள் எல்லாவற்றின் பயனையும் தரும் என்று மேற்கோள் கூறி,   
அதற்கு ஏது எதிர்மறை முகத்தால் கூறியவாறாயிற்று.   

## இலக்கணக்குறிப்பு    

**அறம்** - சாதியொருமை     

## உயர் வள்ளுவ வகுப்பு காணொளி

https://youtu.be/DoQFtPTr0To?t=2660

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

சாதி - ஓரினத்துப் பலபொருள்களுக்குப் பொதுவாயதோர் தன்மை.  **சாதி ஒருமை** - பல விடயங்களுக்குப் பொருந்துகிற பெயரை ஒருமையிலே உரைப்பது. சான்று - 1. மாடு புல் தின்னும். 2. மாம்பழம் இனிக்கும். 

**ஈண்டு கொல்லாமை என்ற அறவினை எல்லா அறங்களையும் கொண்டுள்ளதால் அறம் என்ற சாதியொருமையினால் கூறப்பட்டது.**  

## ஆங்கில கருத்தாக்கம் 


