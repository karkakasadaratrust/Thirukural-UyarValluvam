உ

## குறள் எண் 

**குறிப்பறிதல் - குறள் - ௦௭௦௯ - 0709**  

## குறள் 

**பகைமையும் கேண்மையும் கண்ணுரைக்கும் கண்ணின்  
வகைமை உணர்வார்ப் பெறின்.**  

## கொண்டு கூட்டும் முறை

**கண்ணின் வகைமை உணர்வார்ப் பெறின் பகைமையும் கேண்மையும் கண் உரைக்கும்**  

## குறள் சாரம் 

**பார்வை வேறுபாட்டின் தன்மை**  
வேந்தர்களின் பார்வை வேறுபாட்டின் தன்மையை அறியவல்ல அமைச்சரை அடைந்துவிட்டால்,  
மனத்தில் இருக்கும் பகையையும் நட்பையும் வேற்று வேந்தர் சொல்லவில்லை என்றாலும் அவர் கண்களே அவ்அமைச்சருக்குச் சொல்லிவிடும்.

## பரிமேலழகர் உரை

**கண்ணின் வகைமை உணர்வார்ப் பெறின்** - வேந்தர் தம்நோக்கு வேறுபாட்டின்தன்மையை அறியவல்ல அமைச்சரைப்பெறின்  

**பகைமையும் கேண்மையும் கண் உரைக்கும்**- அவர்க்கு மனத்துக்கிடந்த பகைமையையும் ஏனைக்கேண்மையையும் வேற்றுவேந்தர் சொல்லிற்றிலராயினும் அவர் கண்களே சொல்லும்.     

## பரிமேலழகர் உரைகுறிப்பு   

இறுதிக்கட்கண் ஆகுபெயர்.  
நோக்கு வேறுபாடாவன வெறுத்தநோக்கமும், உவந்தநோக்கமும்.  
உணர்தல் அவற்றை அவ்வக்குறிகளான் அறிதல்.  

## பொருட்குறிப்பு 

**நோக்கு வேறுபாடாவன** - வெறுத்தநோக்கமும், உவந்தநோக்கமும்.    

**உணர்தல்** - அவற்றை அவ்வக்குறிகளான் அறிதல்.    


## இலக்கணக்குறிப்பு  

**இறுதிக்கட்கண்** ஆகுபெயர்.    

## உயர் வள்ளுவ வகுப்பு காணொளி

https://youtu.be/HETQ-KnfYZI?t=2738 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது ஆகுபெயர் எனப்படும்.

**ஈண்டு குறளின் இறுதியில் வருகின்ற கண், கண்ணின் குறிப்புகளைக் குறித்து நின்றது.**

## ஆங்கில கருத்தாக்கம் 


