உ

## குறள் எண் 

இனியவை கூறல் – குறள் - 0100  

## குறள் 

**இனிய உளவாக இன்னாத கூறல்  
கனியிருப்பக் காய்கவர்ந் தற்று.** 

## கொண்டு கூட்டும் முறை

**இனிய உளவாக இன்னாதகூறல், கனி இருப்பக் காய் கவர்ந்தற்று**
## குறள் சாரம் 

அறம் பயக்கும் இனிய சொற்கள் தன்னிடமிருக்க, பாவம் பயக்கும் சொற்களை ஒருவன் சொல்வது, இனிய கனிகள் தன்வசம் இருக்க, விருப்பமில்லாத காய்களை உண்பதற்குச் சமம் என்றார்.

## பரிமேலழகர் உரை

**இனிய உளவாக இன்னாதகூறல்** - அறம் பயக்கும் இனிய சொற்களும் தனக்கு உளவாயிருக்க, அவற்றைக் கூறாது பாவம் பயக்கும் இன்னாத சொற்களை ஒருவன் கூறுதல்  

**கனி இருப்பக் காய் கவர்ந்தற்று** - இனிய கனிகளும் தன் கைக்கண் உளவாயிருக்க, அவற்றை நுகராது காய்களை நுகர்ந்ததனோடு ஒக்கும்.   

## பரிமேலழகர் உரைகுறிப்பு   

கூறல் என்பதனான் சொற்கள் என்பது பெற்றாம்.  
பொருளை விசேடித்து நின்ற பண்புகள் உவமைக்கண்ணும் சென்றன.  
இனிய கனிகள் என்றது ஒளவை உண்ட நெல்லிக்கனிபோல அமிழ்தானவற்றை.  
இன்னாத காய்கள் என்றது காஞ்சிரங்காய் போல நஞ்சானவற்றை.  
கடுஞ்சொல் சொல்லுதல் முடிவில் தனக்கே இன்னாது என்பதாம்.  
இவை இரண்டு பாட்டானும் இன்னாத கூறலின் குற்றம் கூறப்பட்டது.   

## பொருட்குறிப்பு 

**கூறல்** என்பதனான் சொற்கள் என்பது பெற்றாம்.  

* **இனிய கனிகள்** என்றது ஒளவை உண்ட நெல்லிக்கனிபோல அமிழ்தானவற்றை.  
* **இன்னாத காய்கள்** என்றது காஞ்சிரங்காய் போல நஞ்சானவற்றை.  

கடுஞ்சொல் சொல்லுதல் முடிவில் தனக்கே இன்னாது என்பதாம்.  

இவை இரண்டு பாட்டானும் (குறள் 0099 - 0100),  
இன்னாத கூறலின் குற்றம் கூறப்பட்டது.  

## இலக்கணக்குறிப்பு  

பொருளை விசேடித்து நின்ற பண்புகள் உவமைக்கண்ணும் சென்றன. 
## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

நுகர்தல் - சுவைத்தல் .  
அற்று   - போல / ஒத்தது  

## பொருட்குறிப்பு விளக்கம்

சொற்கள் என்பது முதல் அடியில் இல்லை என்றாலும், கூறல் என்று இருப்பதால், சொற்கள் என்பது வருவிக்கப்பட்டது என்றார். காய்களும் சில நேரம், சிலருக்கு விருப்பம் என்பதால், பொதுவாகக் கூறாமல், நஞ்சு போன்ற இன்னாத காய் எனவும், சாகா வரம் அளிக்கும் நெல்லிக்கனிப் போன்ற எனவும் பரிமேலழகர் உரை எழுதினார்.    
ஆதலால், இனிய சொற்கள் உளவாய் இருக்க, பாவச் சொற்களை ஒருவன் சொல்வது, அமிழ்தினைப் போன்ற கனிகள் இருக்க, சாவைத் தரக்கூடிய நாஞ்சிரங்காய் உண்பதற்குச் சமம் என்றார். 

## இலக்கணக்குறிப்பு விளக்கம்

'இனிய, இன்னாத' என்ற பண்புகள், 'கனி , காய் ' என்ற பொருட்களைச் சார்ந்து, இனிய கனி என்றும், இன்னாத காய் என்று உவமைக்கண் நிரலாகச் சென்றது.  



## ஆங்கில கருத்தாக்கம் 


