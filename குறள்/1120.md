உ

## குறள் எண் 

**நலம்புனைந்துரைத்தல் - குறள் - ககஉ0 - 1120**

## குறள் 

**அனிச்சமும் அன்னத்தின் தூவியும் மாதர்  
அடிக்கு நெருஞ்சிப் பழம்.**

## கொண்டு கூட்டும் முறை

**அனிச்சமும் அன்னத்தின் தூவியும் மாதர் அடிக்கு நெருஞ்சிப்பழம்**

## குறள் சாரம் 


## பரிமேலழகர் உரை

உடன்போக்கு உரைத்த தோழிக்கு அதனது அருமை கூறி மறுத்தது. 

**அனிச்சமும் அன்னத்தின் தூவியும்** - உலகத்தாரான் மென்மைக்கு எடுக்கப்பட்ட அனிச்சப்பூவும் அன்னப்புள்ளின் சிறகும் ஆகிய இரண்டும் 

**மாதர் அடிக்கு நெருஞ்சிப்பழம்** - மாதரடிக்கு நெருஞ்சிப் பழம்போல வருத்தஞ் செய்யும்

## பரிமேலழகர் உரைகுறிப்பு   

முள் வலிதாதலுடைமையின் பழம் என்றான். இத்தன்மைத்தாய அடி 'பாத்தியன்ன குடுமிக் கூர்ங்கற்களையுடைய வெஞ்சுரத்தை யாங்ஙனம் கடக்கும்' என்பது குறிப்பாற் பெறப்பட்டது. செம்பொருளேயன்றிக் குறிப்புப் பொருளும் அடி நலனழியாமையாகலின், இதுவும் இவ்வதிகாரத்ததாயிற்று.

## பொருட்குறிப்பு 

முள் வலிதாதலுடைமையின் **பழம்** என்றான். 

இத்தன்மைத்தாய அடி 'பாத்தியன்ன குடுமிக் கூர்ங்கற்களையுடைய (அகநா.களிற்.5) வெஞ்சுரத்தை யாங்ஙனம் கடக்கும்' என்பது குறிப்பாற் பெறப்பட்டது. 

செம்பொருளேயன்றிக் குறிப்புப் பொருளும் அடி நலனழியாமையாகலின், இதுவும் இவ்வதிகாரத்ததாயிற்று.

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**அகநானூறு - களிற்றியானை நிரை - 5. பாலை**  
**[ பொருள்வயிற் பிரியக் கருதிய தலைமகன் தன்னெஞ்சிற்குச் சொல்லிச் செலவழுங்கியது. ]**

>அளிநிலை பொறாஅ தமரிய முகத்தள்  
>விளிநிலை கேளாள் தமியள்1 மென்மெல  
>நலமிகு சேவடி நிலம்வடுக் கொளாஅக்  
>குறுக வந்துதன் கூரெயிறு தோன்ற   

>வறிதகத் தெழுந்த வாயல் முறுவலள்  
>கண்ணிய துணரா அளவை யொண்ணுதல்  
>வினைதலைப் படுதல் செல்லா நினைவுடன்  
>முளிந்த ஓமை முதையலங் காட்டுப்  
>பளிங்கத் தன்ன பல்காய் நெல்லி  

>மோட்டிரும் பாறை ஈட்டுவட் டேய்ப்ப  
>உதிர்வன படூஉம் கதிர்தெறு கவாஅன்  
>மாய்த்த போல மழுகுநுனை தோற்றிப்  
>பாத்தி யன்ன குடுமிக் கூர்ங்கல்  
>விரனுதி சிதைக்கும் நிரைநிலை அதர  

>பரன்முரம் பாகிய பயமில் கானம்  
>இறப்ப எண்ணுதி ராயின் அறத்தா  
>றன்றென மொழிந்த தொன்றுபடு கிளவி  
>அன்ன வாக என்னுநள் போல  
>முன்னம் காட்டி முகத்தின் உரையா  

>ஓவச் செய்தியின் ஒன்றுநினைந் தேற்றிப்  
>பாவை மாய்த்த பனிநீர் நோக்கமொ  
>டாகத் தொடுக்கிய புதல்வன் புன்றலைத்  
>தூநீர் பயந்த துணையமை பிணையல்  
>மோயினள் உயிர்த்த காலை மாமலர்  
	
>மணியுரு இழந்த அணியழி தோற்றம்  
>கண்டே கடிந்தனம் செலவே ஒண்தொடி  
>உழையம் ஆகவும் இனைவோள்  
>பிழையலள் மாதோ பிரிதும்நாம் எனினே.  
 	
>   **-பாலை பாடிய பெருங்கடுங்கோ.**

http://www.tamilvu.org/node/154572?linkid=118361

**விளக்கவுரை** - அளிநிலை பொறாமையை, “முள்ளுறழ் முளையெயிற் றமிழ் தூறுந் தீநீரைக், கள்ளினு மகிழ்செயு மெனவுரைந்து மமை யாரென், னொள்ளிழை திருத்துவர் காதலர் மற்றவர், உள்ளுவதெவன்கொ லறியே னென்னும்” என்பது முதலியவற்றால் அறிக. “பிரிவஞ்சும் புன்க ணுடைத்தாற் புணர்வு” என்புழிப் பரிமேலழகரும் பிரிவச்சத்திற்கு இக் கலியின் பகுதியை எடுத்துக் காட்டினர். கொளா - கொண்டு; இதனைக் கொள்ள வெனத் திரிக்க; கொள்ள வென்றே பாடங் கோடலுமாம். வறிது-சிறிது; உரிச்சொல். வாய்மையற்ற நகையாத உள்ளத்தொடு பொருந்தாத நகை. முதையலங்காடு என்பதில் அம்மும், பளிங்கத்தன்ன என்பதில் அத்து சாரியைகள். அறத்தா றன்றென மொழிந்த தொன்றுபடு கிளவி என்பதற்கு, காதலுடையாரைப் பிரிதல் அறநெறி யன்றாகலின், நின்னைப் பிரியேன் என்று, இயற்கைப் புணர்ச்சிக் காலத்து நீவிர் கூறிய சொல் என விரித்துரைத்துக் கொள்க. ஏற்றி - ஏற்றம் என்னும் உரியடியாகப் பிறந்த வினையெச்சம்; ‘கானலஞ் சேர்ப்பன் கொடுமையேற்றி’ என்பது காண்க; எற்றி எனப் பாடங் கொள்வாரும் உளர். மோயினள் வினையெச்சமுற்று; ‘வினையெஞ்சு கிளவியும் றேு பல்குறிய’ என்னும் சூத்திர உரையில், சேனாவரையர் மோயினள் என்பதற்கு வினை யெச்சம் முற்றுச் சொல்லது திரிபாய் வந்ததென்றும், நச்சினார்க்கினியர் வினையெச்சப் படர்க்கைத் தெரிநிலை முற்று என்றும் இக்கணம் கூறினர். மணி - ஈண்டுப் பவளம். கடிந்தனம் செலவு என்றது பண்டொருகால் போக்கு ஒழிந்ததனைக் குறித்தது. இது, “செலவிடையழுங்கல் செல்லாமையன்றே, வன்புறை குறித்தல் தவிர்ச்சியாகும்” என்னும் விதியால் வற்பறுத்திப் பிரிதற்குத் தலைவன் செலவழுங்கியதாம் என்க.

http://www.tamilvu.org/ta/library-l1270-html-l1270ind-126267


## இலக்கணக்குறிப்பு விளக்கம்


## ஆங்கில கருத்தாக்கம் 


