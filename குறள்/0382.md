உ

## குறள் எண் 

**இறைமாட்சி - குறள் - 0௩அஉ - 0382**  

## குறள் 

**அஞ்சாமை ஈகை அறிவூக்கம் இந்நான்கும்   
எஞ்சாமை வேந்தற்க் கியல்பு.**

## கொண்டு கூட்டும் முறை

**வேந்தற்கு இயல்பு - அஞ்சாமை ஈகை அறிவு ஊக்கம் இந்நான்கும் எஞ்சாமை**

## குறள் சாரம் 

 திண்மை, கொடை, அறிவு, ஊக்கம் என்ற நான்கும்  
 எப்பொழுதும் இயல்பாக ஆள்பவரின் குணமாக இருக்க வேண்டும்.  
 
## பரிமேலழகர் உரை

**வேந்தற்கு இயல்பு** - அரசனுக்கு இயல்பாவது  

**அஞ்சாமை ஈகை அறிவு ஊக்கம் இந்நான்கும் எஞ்சாமை** -   
* திண்மையும்  
* கொடையும்  
* அறிவும்  
* ஊக்கமும் என்னும் இந்நான்கு குணமும் இடைவிடாது நிற்றல்   

## பரிமேலழகர் உரைகுறிப்பு   

ஊக்கம் வினை செய்தற்கண் மன எழுச்சி.  
இவற்றுள் அறிவு ஆறு அங்கத்திற்கும் உரித்து, ஈகை படைக்கு உரித்து, ஏனைய வினைக்கு உரிய.  
உயிர்க்குணங்களுள் ஒன்று தோன்ற ஏனைய அடங்கி வரும்.  
அவற்றுள் இவை அடங்கின், அரசற்குக் கெடுவன பலவாமாகலின், இவை எப்பொழுதும் தோன்றி நிற்றல் இயல்பாக வேண்டும் என்பார், எஞ்சாமை வேந்தற்கு இயல்பு என்றார்.   

## பொருட்க்குறிப்பு 

**ஊக்கம்** வினை செய்தற்கண் மனஎழுச்சி.  
இவற்றுள்   
* அறிவு ( குறள் 0381ல் கூறிய ) ஆறு அங்கத்திற்கும் உரித்து,  
* ஈகை படைக்கு உரித்து,  
* ஏனைய ( திண்மை, ஊக்கம் ) வினைக்கு உரிய.   

உயிர்க்குணங்களுள் ஒன்று தோன்ற ஏனைய அடங்கிவரும்.  

அவற்றுள் இவை ( திண்மை, கொடை, அறிவு, ஊக்கம் ) அடங்கின்,  
அரசற்குக் கெடுவன பலவாமாகலின்,  
இவை எப்பொழுதும் தோன்றி நிற்றல் இயல்பாக வேண்டும் என்பார்,  
**எஞ்சாமை வேந்தற்கு இயல்பு** என்றார்.     

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/f-LVpVY-_98?t=490

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

 **ஈகை** - கொடை   
 **வினை** - செயல், தொழில்  
 
## பொருட்க்குறிப்பு விளக்கம்

## இலக்கணக்குறிப்பு விளக்கம்


## ஆங்கில கருத்தாக்கம் 


