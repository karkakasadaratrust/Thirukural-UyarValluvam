உ

## குறள் எண் 

**மன்னரைச் சேர்ந்தொழுகல் - குறள் - ௦௬௯௮ - 0698**  

## குறள் 

**இளையர் இ(ன்)னமுறையர் என்றுஇகழார் நின்ற  
ஒளியோடு ஒழுகப் படும்.**  

## கொண்டு கூட்டும் முறை

**இளையர் இன முறையர் என்று இகழார் நின்ற ஒளியொடு ஒழுகப்படும்**

## குறள் சாரம் 

**மரியாதை கொடுக்கவேண்டிய காரணம்**  
இவர் நம்மைவிட வயதில் சிறியவர் என்றும், நமக்கு இந்தவகையில் சொந்தம் என்றும் அரசரை அவமதிக்காமல்,  
அவ்அரசரிடம் உள்ள ஒளிக்குத் தகுந்தபடி நடந்து கொள்ளவேண்டும்.  

## பரிமேலழகர் உரை

**இளையர் இன முறையர் என்று இகழார்** - இவர் எம்மின்இளையர் என்றும் எமக்குஇன்ன முறையினையுயடையர் என்றும் அரசரை அவமதியாது  

**நின்ற ஒளியொடு ஒழுகப்படும்** - அவர்மாட்டு நின்றஒளியொடு பொருந்த ஒழுகுதல்செய்யப்படும். 

## பரிமேலழகர் உரைகுறிப்பு   

ஒளி உறங்காநிற்கவும் தாம்உலகம்காக்கின்ற அவர் கடவுள்தன்மை.  
அதனோடு பொருந்தஒழுகலாவது அவர் கடவுளரும் தாம் மக்களுமாய்ஒழுகுதல்.   
அவ்வொளியால் போக்கப்பட்டஇளமையும் முறைமையும்பற்றி இகழ்வராயின், தாமும்போக்கப்படுவர்என்பது கருத்து.    

## பொருட்குறிப்பு 

ஒளி உறங்காநிற்கவும் தாம்உலகம்காக்கின்ற அவர் கடவுள்தன்மை.    

**அதனோடு பொருந்தஒழுகலாவது** அவர் கடவுளரும் தாம் மக்களுமாய்ஒழுகுதல்.     

அவ்வொளியால் போக்கப்பட்டஇளமையும் முறைமையும்பற்றி இகழ்வராயின், தாமும்போக்கப்படுவர்என்பது கருத்து.    
  
## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/SBFxa73nK0E?t=1343 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

"**241 - 6. தொல்காப்பியம் - வினையியல் - விரவு வினை**  
விரைவுப்பொருளில் கால மயங்குதல்    
வாராக் காலத்தும் நிகழுங் காலத்தும்    
ஓராங்கு வரூஉம் வினைச்சொற் கிளவி    
இறந்த காலத்துக் குறிப்பொடு கிளத்தல்    
விரைந்த பொருள என்மனார் புலவர்.    

எதிர்காலத்தும் நிகழ்காலத்தும் ஒருபடியாக வரும் வினைச்சொற் பொருண்மை இறந்தகாலத்தாற் சொல்லுதல் விரைவு பொருளையுடைய.    
**சான்று :**    
1. சோறு பாணித்த வழி உண்ணாது இருந்தானைப்    
போகல் வேண்டுங் குறையுடையான் ஒருவன்    
இன்னும் உண்டிலையோ என்ற வழி,    
உண்டேன் போந்தேன் என்னும்,    
2. உண்ணா நின்றானும்    
உண்டேன் போந்தேன் என்னும்,    
ஆண்டு    
எதிர் காலத்திற்கும், நிகழ் காலத்திற்கும் உரிய பொருளை    
விரைவு பற்றி இறந்தகாலத்தாற் கூறியிருப்பதைக் காண்க.    

தொழில் இறந்தனவல்லவேனும்,     
சொல்லுவான் கருத்து வகையான் இறந்தனவாகச் சொல்லப்படுதலின்,    
குறிப்பொடு கிளத்தல் என்றார்.    

எதிர்காலத்துப் பொருண்மையைக் கிளத்தலும்,    
நிகழ்காலத்துப் பொருண்மையைக் கிளத்தலும் என இரண்டு ஆகலான்,    
விரைந்த பொருள என்றார்."                                

**ஈண்டு தொல்காப்பியம் வினையியல் சூத்திரத்தை அடிப்படையாகக் கொண்டு உறங்கா நிற்கவும் என்று உரைக்குறிப்பில் விளக்குகிறார் பரிமேலழகர்.    
ஒளி - உறங்கா நிற்கவும், தாம் உலகம் காக்கின்ற அவர் கடவுள் தன்மை. உறங்குகின்ற பொழுதும் ஒளியாக நின்று அரசன் நிர்வாகம் செய்கின்றான் என்பதை விளக்க வந்த நிகழ்கால வினைமுற்று.** 

## ஆங்கில கருத்தாக்கம் 


