உ

## குறள் எண் 

அறன் வலியுறுத்தல் - குறள் - ௦௦௩௪ - 0034 

## குறள்   

**மனத்துக்கண் மாசிலன் ஆதல் அனைத்துஅறன்  
ஆகுல நீர பிற.**

## கொண்டு கூட்டும் முறை

**மனத்துக்கண் மாசிலன் ஆதல் அனைத்து அறன் பிற ஆகுல நீர.**

## குறள் சாரம் 

அறம் செய்பவன் மனதில் குற்றம் இல்லாமல் இருக்க வேண்டும்.  
மனத்தில் மாசுடன், அதன் வழி அமையும்
சொல், செயல்களால் அறப்பயனில்லை.
 
## பரிமேலழகர் உரை

**மனத்துக்கண் மாசு இலன் ஆதல்** -  
அவ்வாற்றான் அறஞ் செய்வான்  
தன் மனத்தின்கண் குற்றமுடையன் அல்லனாக  

**அனைத்து அறன்** - அவ்வளவே அறம் ஆவது  

**பிற ஆகுலநீர** -  
அஃது ஒழிந்த சொல்லும் வேடமும் அறம் எனப்படா,  
ஆரவார நீர்மைய

## பரிமேலழகர் உரைகுறிப்பு   

குற்றம் தீயன சிந்தித்தல்.  
பிறர் அறிதல் வேண்டிச் செய்கின்றன ஆகலின், ஆகுல நீர என்றார்.  
மனத்து மாசுடையான் ஆயவழி அதன் வழியவாகிய மொழி மெய்களால் செய்வன பயனில என்பதூஉம் பெறப்பட்டது.

## பொருட்குறிப்பு 

**குற்றம்** - தீயன சிந்தித்தல்.  

பிறர் அறிதல் வேண்டிச் செய்கின்றன ஆகலின்,  
**ஆகுல நீர** என்றார்.  

மனத்து மாசுடையான் ஆயவழி,  
அதன் வழியவாகிய  
* மொழி  
* மெய்களால் செய்வன பயனில என்பதூஉம் பெறப்பட்டது

## இலக்கணக்குறிப்பு  


## உயர் வள்ளுவ வகுப்பு காணொளி
https://youtu.be/L3yzvEAP9os?t=2886 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

நீர / நீர்மைய - தன்மை 

## பொருட்குறிப்பு விளக்கம்

மனத்தில் தீயன சிந்தித்து, சுத்தம் இல்லையெனில்,  
அம்மனத்தின் வழி நடக்கும் 
பேச்சாலும், செயலாலும் பயனில்லை  
ஆரவாரத் தன்மையுடையது  
என்ற கருத்துப் பெறப்பட்டது.  
நல்ல சிந்தனை மனத்தில் விதைத்தால், அதனால் பேச்சும், செயலும் அமையும். 

## இலக்கணக்குறிப்பு விளக்கம்


## ஆங்கில கருத்தாக்கம் 


