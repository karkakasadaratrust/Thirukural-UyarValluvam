உ

## குறள் எண் 

**மடிஇன்மை – குறள் – 0௬க0 - 0610**  

## குறள் 

**மடியிலா மன்னவன் எய்தும் அடியளந்தான்  
தாஅயது எல்லாம் ஒருங்கு.**  

## கொண்டு கூட்டும் முறை

**அடி அளந்தான் தாயது எல்லாம் மடி இலா மன்னவன் ஒருங்கு எய்தும்**  

## குறள் சாரம் 

**சோம்பல் இல்லாதபோது அடையும் பயனின் எல்லை**  
தன்காலடியின் அளவாலே எல்லாஉலகையும் அளந்த இறைவன் தாவிய நிலப்பரப்பு முழுவதையும் சோம்பல்இல்லாத அரசன் ஒருபிறவிக்கு ஒருநாடு என்று இல்லாமல் ஒட்டுமொத்தமாக அடைவான்.  

## பரிமேலழகர் உரை

**அடி அளந்தான் தாயது எல்லாம்** - தன்அடியளவானே எல்லாஉலகையும் அளந்த இறைவன் கடந்த பரப்புமுழுதையும்  

**மடி இலா மன்னவன் ஒருங்கு எய்தும்** - மடியிலாதஅரசன் முறையானன்றி ஒருங்கேஎய்தும்.  

## பரிமேலழகர் உரைகுறிப்பு   

அடியளந்தான்என்றது வாளா பெயராய் நின்றது.  
தாவியது என்பது இடைக்குறைந்து நின்றது.  
எப்பொழுதும் வினையின்கண்ணே முயறலின், இடையீடின்றிஎய்தும் என்பதாம்.  
இவை இரண்டுபாட்டானும் மடியிலாதான் எய்தும் பயன் கூறப்பட்டது.   

## பொருட்குறிப்பு 

எப்பொழுதும் வினையின்கண்ணே முயறலின், இடையீடின்றிஎய்தும் என்பதாம்.  

இவை இரண்டுபாட்டானும் (குறள் 0609 - 0610) மடியிலாதான் எய்தும் பயன் கூறப்பட்டது.   

## இலக்கணக்குறிப்பு  

**அடியளந்தான்**என்றது வாளா பெயராய் நின்றது.  

**தாவியது** என்பது இடைக்குறைந்து நின்றது.   

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


