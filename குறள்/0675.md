உ

## குறள் எண் 

**வினைசெயல்வகை – குறள் – ௦௬௭௫ - 0675**  

## குறள் 

**பொருள்கருவி காலம் வினைஇடனொடு ஐந்தும்  
இருள்தீர எண்ணிச் செயல்.**  

## கொண்டு கூட்டும் முறை

**பொருள் கருவி காலம் வினை இடனொடு ஐந்தும் இருள் தீர எண்ணிச் செயல்** 

## குறள் சாரம் 

**தவறாக உணர்ந்து கொள்ளாமல் செயல் செய்ய வேண்டியவை**  
போர் செய்யும்பொழுது பொருளும், கருவியும், காலமும், வினையும், இடனும் ஆகிய ஐந்தையும் தவறாக உணர்ந்து கொள்ளாமல் எண்ணிச் செய்ய வேண்டும்.  

## பரிமேலழகர் உரை

**பொருள் கருவி காலம் வினை இடனொடு ஐந்தும்** - வினைசெய்யுமிடத்துப் பொருளும் கருவியும் காலமும் வினையும் இடனுமாகிய இவ்வைந்தனையும்  

**இருள் தீர எண்ணிச் செயல்** - மயக்கம்அற எண்ணிச் செய்க. 

## பரிமேலழகர் உரைகுறிப்பு   

எண்ணொடு பிறவழியும்கூட்டப்பட்டது.  
பொருள் அழியும்பொருளும் ஆகும்பொருளும்.  
கருவி தன்தானையும் மாற்றார்தானையும்.  
காலம் தனக்குஆகுங்காலமும் அவர்க்குஆகுங்காலமும்.  
வினை தான் வல்லவினையும் அவர் வல்லவினையும்.  
இடம் தான் வெல்லும்இடமும் அவர் வெல்லும்இடமும்.  
இவற்றைத் தான் வெற்றியெய்தும்திறத்தில் பிழையாமல்எண்ணிச் செய்கஎன்பதாம்.    

## பொருட்குறிப்பு 

**பொருள்** - அழியும்பொருளும் ஆகும்பொருளும்.  

**கருவி** - தன்தானையும் மாற்றார்தானையும்.  

**காலம்** - தனக்குஆகுங்காலமும் அவர்க்குஆகுங்காலமும்.  

**வினை** - தான் வல்லவினையும் அவர் வல்லவினையும்.  

**இடம்** - தான் வெல்லும்இடமும் அவர் வெல்லும்இடமும்.  

இவற்றைத் தான் வெற்றியெய்தும்திறத்தில் பிழையாமல்எண்ணிச் செய்கஎன்பதாம்.      

## இலக்கணக்குறிப்பு  

எண்ணொடு பிறவழியும்கூட்டப்பட்டது.    

## உயர் வள்ளுவ வகுப்பு காணொளி

https://youtu.be/Bkw5U5BvOC0?t=2860 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

சொற்றொடர்களில் பொருள் ஐயம் நீங்கி நன்கு பொருள் விளங்குவதற்காகப் பெயர்களோடு சேர்க்கப்படும் உறுப்புக்கு உருபு என்று பெயர். இதனால் வேறுபடுத்தப்படும் பெயரின் பொருளுக்கு வேற்றுமை என்று பெயர். இவ்வேற்றுமை தமிழில் எட்டு வகைப்படும்.     
**மூன்றாம் வேற்றுமை உருபுகள் - ஆல், ஆன், ஓடு, ஒடு, உடன்.**              

**ஈண்டு ஒடு உருபு எண்ணிக்கையைக் குறிக்கிறது. பொருளொடு, கருவியொடு, காலமொடு, வினையொடு, இடனொடு எனக் கூட்டிப் பொருள் கொள்ள வேண்டும்.** 

## ஆங்கில கருத்தாக்கம் 


