உ

## குறள் எண் 

**தவம் - குறள் - 0உ௬௬ - 0266**  

## குறள் 

**தவஞ்செய்வார் தங்கருமஞ் செய்வார்மற் றல்லார்  
அவஞ்செய்வார் ஆசையுட் பட்டு.**  

## கொண்டு கூட்டும் முறை

**தம்கருமம் செய்வார் தவம் செய்வார், மற்று அல்லார் ஆசையுள் பட்டு அவம் செய்வார்**

## குறள் சாரம் 

**தம்முடைய தொழிலைச் செய்பவர் என்பவர்**  
தம்முடைய தொழிலைச் செய்பவர் என்போர் முற்றும்துறந்து தவம் செய்பவர் ஆவர்.  
தவம் செய்பவர்களைத் தவிர பொருள் இன்பங்களைச் செய்பவர்கள் அவ்விரண்டிலும் (செல்வம், காமம்) ஆசையாகிய வலையில் சிக்கிக்கொண்டு தமக்குத்தாமே துன்பம் செய்துகொள்பவர் ஆவர்.  

## பரிமேலழகர் உரை

**தம்கருமம் செய்வார் தவம் செய்வார்** - தம்கருமம் செய்வாராவார் துறந்து தவத்தைச் செய்வார்,   

**மற்று அல்லார் ஆசையுள் பட்டு அவம் செய்வார்** - அவற்றைஒழிந்த பொருள் இன்பங்களைச் செய்வார், அவற்றின்கண் ஆசையாகிய வலையுள்பட்டுத் தமக்குக் கேடு செய்வார்.

## பரிமேலழகர் உரைகுறிப்பு   

அநித்தமாய் மூவகைத் துன்பத்ததாய் உயிரின்வேறாய உடற்கு வருத்தம் வரும்என்று ஒழியாது தவத்தினைச் செய்ய, பிறப்புப் பிணி மூப்பு இறப்புக்களான் அநாதியாகத் துன்பம்எய்தி வருகின்ற உயிர் ஞானம் பிறந்து வீடு பெறும்ஆகலின், தவம் செய்வாரைத் தம்கருமம் செய்வார் என்றும், கணத்துள் அழிவதான சிற்றின்பத்தின்பொருட்டுப் பலபிறவியும் துன்புறத்தக்க பாவஞ்செய்து கோடலின், அல்லாதாரை அவம்செய்வார் என்றும் கூறினார்.  
மற்று வினைமாற்றின்கண் வந்தது.  

## பொருட்க்குறிப்பு 

அநித்தமாய் மூவகைத் துன்பத்ததாய் உயிரின்வேறாய உடற்கு வருத்தம் வரும்என்று ஒழியாது தவத்தினைச் செய்ய,  
பிறப்புப் பிணி மூப்பு இறப்புக்களான் அநாதியாகத் துன்பம்எய்தி வருகின்ற உயிர் ஞானம் பிறந்து வீடு பெறும்ஆகலின்,  
தவம் செய்வாரைத் **தம்கருமம் செய்வார்** என்றும்,  

கணத்துள் அழிவதான சிற்றின்பத்தின்பொருட்டுப் பலபிறவியும் துன்புறத்தக்க பாவஞ்செய்து கோடலின்,  
அல்லாதாரை **அவம்செய்வார்** என்றும் கூறினார்.   
 
## இலக்கணக்குறிப்பு  

**மற்று** வினைமாற்றின்கண் வந்தது.   

## உயர் வள்ளுவ வகுப்பு காணொளி

https://youtu.be/39_hWl2IwTc?t=2337

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**அவம்** - பயனின்மை, வீண்வேலை, வெட்டிக்காரியம், அமிஞ்சி, அமஞ்சி   

## பொருட்க்குறிப்பு விளக்கம்


## இலக்கணக்குறிப்பு விளக்கம்

**வினைமாற்று** :- கூறிய வினையியிலிருந்து வேறு பொருள் கொள்ளல். இரு வேறு விதமான விடயங்கள் அடுக்கப்படும்பொழுது, இரண்டும் வெவ்வேறு என்பதை உணர்த்துவதற்காக மற்று என்னும் இடைச்சொல் வினைமாற்றாக வரும்.      

**ஈண்டு தவம் செய்வாரைப் பற்றிக்கூறி, பிறகு அதனினும் மாறுபட்ட, அவம் செய்வாரைப் பற்றிக்கூறுவதால், செயல் மாற்றுவதற்காக மற்று என்ற சொல் வந்தது.**

## ஆங்கில கருத்தாக்கம் 


