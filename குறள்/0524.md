உ

## குறள் எண் 

**சுற்றந்தழால் – குறள் - ௦௫உ௪ - 0524**  

## குறள் 

**சுற்றத்தால் சுற்றப் படஒழுகல் செல்வம்தான்  
பெற்றத்தால் பெற்ற பயன்.**

## கொண்டு கூட்டும் முறை

**செல்வம் பெற்றத்தால் பெற்ற பயன், சுற்றத்தால் தான் சுற்றப்பட ஒழுகல்**

## குறள் சாரம்   

சுற்றத்தின் பயன், தன்சுற்றத்தால் தான் சூழப்படும் வகையில் அவர்களை ஆதரித்து நடத்தல்.  

## பரிமேலழகர் உரை

**செல்வம் பெற்றத்தால் பெற்ற பயன்** - செல்வம் பெற்ற அதனால் ஒருவன் பெற்ற பயனாவது,  

**சுற்றத்தால் தான் சுற்றப்பட ஒழுகல்** - தன்சுற்றத்தால் தான் சூழப்படும்வகை அதனைத் தழீஇயொழுகுதல். 

## பரிமேலழகர் உரைகுறிப்பு   

பெற்ற என்பதனுள் அகரமும் அதனான் என்பதனுள் அன்சாரியையும் தொடைநோக்கி விகாரத்தால் தொக்கன.  
இவ்வொழுக்குப் பகையின்றி அரசாள்தற்கு ஏதுவாகலின், இதனைச் செல்வத்திற்குப் பயன் என்றார்.  
இவை மூன்றுபாட்டானும் சுற்றந்தழால் செல்வத்திற்கு ஏதுவும் அரணும் பயனுமாம் என்பது கூறப்பட்டன.    

## பொருட்குறிப்பு 
  
இவ்வொழுக்குப் பகையின்றி அரசாள்தற்கு ஏதுவாகலின், இதனைச் **செல்வத்திற்குப் பயன்** என்றார்.  

இவை மூன்றுபாட்டானும் (குறள் 0522 - 0524) சுற்றந்தழால் செல்வத்திற்கு   
* ஏதுவும்   
* அரணும்   
* பயனுமாம் என்பது கூறப்பட்டன.    

## இலக்கணக்குறிப்பு  

**பெற்ற** என்பதனுள் அகரமும் **அதனான்** என்பதனுள் அன்சாரியையும் தொடைநோக்கி விகாரத்தால் தொக்கன.  

## உயர் வள்ளுவ வகுப்பு காணொளி

https://youtu.be/t1GQZ5UHG8Q?t=701

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

செல்வம் சேர்த்தலின் பயன்  
https://youtu.be/t1GQZ5UHG8Q?t=1437

## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

**தொடை** : செய்யுளில் பல அடிகளிலேனும், பல சீர்களிலேனும் எழுத்துக்கள் ஒன்றிவரத் தொடுப்பது.  தொடை ஐந்து வகைப்படும்.    
**சாரியை** - பகுபதங்களில் விகுதிக்கு முன்னும், இடைநிலைக்குப் பின்னுமாக நிற்கும் உறுப்புக்குச் சாரியை என்று பெயர். விகுதியைச் சார்ந்து வருவதால் சாரியை எனப் பெயராயிற்று. சான்று : பத்து+இற்று+பத்து = பதிற்றுப்பத்து.    

**பெற்ற அதனால் என்பதன் தொகுத்தல் விகாரம் பெற்றத்தால்.** 

**அது அல்லது அஃது என்ற சுட்டுப்பெயர் ஆல் என்ற வேற்றுமை உருபு ஏற்கும்பொழுது அன்சாரியை பெற்று அதனான் என்று வரும்.**  

**ஈண்டு அன்சாரியையும், பெற்ற என்பதன் அகரமும், எதுகைத் தொடை நோக்கி பெற்றத்தால் என்று தொக்கி நின்றது.**

## ஆங்கில கருத்தாக்கம் 


