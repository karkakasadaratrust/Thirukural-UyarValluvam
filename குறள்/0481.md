உ

## குறள் எண் 

**காலமறிதல்  – குறள் - ௦௪௮௧ - 0481**  

## குறள் 

**பகல்வெல்லும் கூகையைக் காக்கை இகல்வெல்லும்  
வேந்தர்க்கு வேண்டும் பொழுது.**

## கொண்டு கூட்டும் முறை

**கூகையைக் காக்கை பகல் வெல்லும், இகல் வெல்லும் வேந்தர்க்குப் பொழுது வேண்டும்**

## குறள் சாரம் 

**காலத்தின்  சிறப்பு**  

## பரிமேலழகர் உரை

**கூகையைக் காக்கை பகல் வெல்லும்** - தன்னின் வலிதாய கூகையைக் காக்கை பகற்பொழுதின்கண் வெல்லாநிற்கும்,  

**இகல் வெல்லும் வேந்தர்க்குப் பொழுது வேண்டும்** - ஆதலால் பகைவரதுஇகலை வெல்லக் கருதும்அரசர்க்கு அதற்குஏற்ற காலம் இன்றிஅமையாதது.  

## பரிமேலழகர் உரைகுறிப்பு   

எடுத்துக்காட்டு உவமை காலம் அல்லாவழி வலியால் பயன்இல்லை என்பது விளக்கிநின்றது.  
இனிக் காலமாவது வெம்மையும் குளிர்ச்சியும் தம்முள்ஒத்து நோய் செய்யாது தண்ணீரும் உணவும் முதலியஉடைத்தாய்த் தானை வருந்தாது செல்லும்இயல்பினதாம்.  
இதனால் காலத்தது சிறப்புக் கூறப்பட்டது.   

## பொருட்குறிப்பு 

**இனிக் காலமாவது**  
* வெம்மையும் குளிர்ச்சியும் தம்முள்ஒத்து  
* நோய் செய்யாது  
* தண்ணீரும் உணவும் முதலியஉடைத்தாய்த் தானை வருந்தாது செல்லும்இயல்பினதாம்.  

இதனால் காலத்தது சிறப்புக் கூறப்பட்டது.    

## இலக்கணக்குறிப்பு  

எடுத்துக்காட்டு உவமை காலம் அல்லாவழி வலியால் பயன்இல்லை என்பது விளக்கிநின்றது.   

## உயர் வள்ளுவ வகுப்பு காணொளி

https://youtu.be/tWNvT8uBx7o?t=2845

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கூகை** - ஆந்தை   
**வெல்லாநிற்கும்** - வென்று நிற்கும்.    
**தானை** - படை

## பொருட்குறிப்பு விளக்கம்

கூகையைக் காக்கை பகலில் வெல்லும் என்ற உவமையின் மூலம் வலியிருந்தாலும் பொருந்தாத காலம் வேந்தர்க்கு வெற்றி அளிக்காது என்பதை எடுத்துக்காட்டிக் காலத்தின் சிறப்பு விளக்கிநின்றது.

## இலக்கணக்குறிப்பு விளக்கம்

ஒருபொருளை அதன்தன்மைகொண்ட மற்றொரு பொருளோடு ஒப்பிட்டுக் கூறும்பொழுது, இடையே உவம உருபு இல்லாமல் கருத்துக்களை மட்டும் எடுத்துக்கூறி ஒப்பிட்டுக் கூறுவதற்கு **எடுத்துக்காட்டுவமை** என்று பெயர்.                      

**ஈண்டு 'அதுபோல' என்ற உவம உருபு குறளில் இல்லை; பரிமேலழகர் உரையில் வெளிப்படுத்துகிறார்.**   

## ஆங்கில கருத்தாக்கம் 


