உ

## குறள் எண் 

செங்கோன்மை  – குறள் – ௦௫௪௧ - 0541  

## குறள் 

**ஓர்ந்துகண் ணோடாது இறைபுரிந்து யார்மாட்டும்  
தேர்ந்துசெய் வஃதே முறை.**

## கொண்டு கூட்டும் முறை

**ஓர்ந்து யார்மாட்டும் கண்ணோடாது, இறை புரிந்து, தேர்ந்து, செய்வஃதே முறை**  

## குறள் சாரம் 

**செங்கோன்மையது இலக்கணம்**  
தன்கீழ் வாழ்பவர்கள் ஏதேனும் குற்றம்செய்தால், அக்குற்றத்தை ஆராய்ந்து, யாரிடத்திலும் தயவுதாட்சணியம் பார்க்காமல்,  நடுவுநிலைமையோடு நீதிநூல்கள் கூறியஅளவின்படி அவர்களை தண்டிப்பதே நீதி ஆகும். ( உதாரணம் - மனுநீதி சோழன் ) 

## பரிமேலழகர் உரை

**ஓர்ந்து** - தன்கீழ் வாழ்வார் குற்றம் செய்தால், அக்குற்றத்தை நாடி  

**யார்மாட்டும் கண்ணோடாது** - யாவர்மாட்டும் கண்ணோடாது,  

**இறை புரிந்து** - நடுவுநிலைமையைப் பொருந்தி,  

**தேர்ந்து** - அக்குற்றத்திற்குச் சொல்லிய தண்டத்தை நூலோரோடும் ஆராய்ந்து,  

**செய்வஃதே முறை** - அவ்வளவிற்றாகச் செய்வதே முறையாம்.  


## பரிமேலழகர் உரைகுறிப்பு   

நடுவுநிற்றல் இறைக்கு இயல்புஆகலின், அதனை இறைஎன்றும், உயிரினும் சிறந்தார்கண்ணும் என்பார் யார்மாட்டும் என்றும் கூறினார்.  
இறைமை இறை எனவும், செய்வது செய்வஃது எனவும், நின்றன.  
இதனான் செங்கோன்மையது இலக்கணம் கூறப்பட்டது.    

## பொருட்குறிப்பு 

* நடுவுநிற்றல் இறைக்கு இயல்புஆகலின், அதனை **இறை**என்றும்,  
* உயிரினும் சிறந்தார்கண்ணும் என்பார் **யார்மாட்டும்** என்றும் கூறினார்.  

இதனான் செங்கோன்மையது இலக்கணம் கூறப்பட்டது.   

## இலக்கணக்குறிப்பு  

இறைமை **இறை** எனவும், செய்வது **செய்வஃது** எனவும், நின்றன.    

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஓர்ந்து** - நாடி - ஆராய்ந்து   
**கண்ணோட்டம்** - கருணை   
**இறை** - நடுவு நிலைமை   
**தண்டம்** - தண்டனை   
**முறை** - நீதி  

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


