உ

## குறள் எண் 

**ஊழ் - குறள் - ௦௩௭௭ - 0377**  

## குறள் 

**வகுத்தான் வகுத்த வகையல்லாற் கோடி  
தொகுத்தார்க்குந் துய்த்தல் அரிது.**

## கொண்டு கூட்டும் முறை

**கோடி தொகுத்தார்க்கும், வகுத்தான் வகுத்தவகையல்லால் துய்த்தல் அரிது**

## குறள் சாரம் 

தெய்வத்தின் அருளால் மட்டுமே பொருள்களை நுகர முடியும்   

## பரிமேலழகர் உரை

**கோடி தொகுத்தார்க்கும்** - ஐம்பொறிகளான் நுகரப்படும் பொருள்கள் கோடியை முயன்று தொகுத்தார்க்கும்,  

**வகுத்தான் வகுத்தவகையல்லால் துய்த்தல் அரிது** - தெய்வம் வகுத்தவகையான்அல்லது நுகர்தல்உண்டாகாது.   

## பரிமேலழகர் உரைகுறிப்பு   

ஓர்உயிர் செய்தவினையின் பயன் பிறிதோர்உயிரின்கண் செல்லாமல் அவ்வுயிர்க்கே வகுத்தலின், வகுத்தான் என்றார்.  
'இசைத்தலும் உரிய வேறிடத்தான' (தொல்காப்பியம் - சொல்லதிகாரம்  59) என்பதனான் உயர்திணையாயிற்று.  
படையாதார்க்கேயன்றிப் படைத்தார்க்கும் என்றமையால், உம்மை எச்ச உம்மை.  
வேறுமுயற்சிகளாற் பொருள்களைப் படைத்தல்அல்லது நுகர்தல்ஆகாது, அதற்கு ஊழ் வேண்டும்என்பதாயிற்று.  

## பொருட்க்குறிப்பு 

ஓர்உயிர் செய்தவினையின் பயன் பிறிதோர்உயிரின்கண் செல்லாமல் அவ்வுயிர்க்கே வகுத்தலின், **வகுத்தான்** என்றார். வேறுமுயற்சிகளாற் பொருள்களைப் படைத்தல்அல்லது நுகர்தல்ஆகாது, அதற்கு ஊழ் வேண்டும்என்பதாயிற்று.    

## இலக்கணக்குறிப்பு  

_**'இசைத்தலும் உரிய வேறிடத்தான' (தொல்காப்பியம் - சொல்லதிகாரம்  59)**_ என்பதனான் உயர்திணையாயிற்று.  

படையாதார்க்கேயன்றிப் **படைத்தார்க்கும்** என்றமையால், உம்மை எச்ச உம்மை.    

## உயர் வள்ளுவ வகுப்பு காணொளி

https://youtu.be/EQyKfyODmpg?t=1645

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

>**தொல்காப்பியம் - சொல்லதிகாரம் - கிளவியாக்கம் - புறனடை - இடத்துக்குப் புறனடை**  

>**59	இசைத்தலும் உரிய வேறிடத் தான.**  

>**காலமுதலாகிய சொல் உயர்திணையாய் இசைத்தலு முரிய ஈறு திரிந்து  
வாய்பாடு வேறுபட்டவழி**  

>1. காலன் கொண்டான்,  
>2. உலகர் பசித்தார் என வாய்பாடு வேறுபட்ட வழி உயர்திணையாய் இசைத்தவாறு கண்டு கொள்க.  

>http://www.tamilvu.org/ta/library-l0100-html-l0100ind-116715

தெய்வம் என்ற சொல்லுக்கு அஃறிணை முடிவு கொடுப்பதுதான் வழக்கம்.   
**ஈண்டு வகுத்தான் என்று உயர்திணையில் குறிப்பதற்கான விதிக்குத் தொல்காப்பியம் சொல்லதிகாரத்தில் உள்ள ஒரு இலக்கண சூத்திரத்தை எடுத்துரைக்கிறார் பரிமேலழகர்.** 

**இறந்தது தழீஇய எச்ச உம்மை** :- சான்று : சாத்தனும் வந்தான் - இங்கே கொற்றன் வந்தது அன்றி என்னும் பொருளைத் தந்தால் இறந்தது தழீஇயவெச்சம் ; இனிக்கொற்றனும் வருவான் என்னும் பொருளைத் தந்தால் எதிரது தழீஇய எச்சம். 

**ஈண்டு பொருள் இருப்பவனுக்கும் அனுபவிக்கும் ஊழ் இல்லை என்றமையால், படையாதார்க்கும் என்பது இறந்தது தழீஇய எச்ச உம்மையாக உரைக்கப்படுகிறது.**    

## ஆங்கில கருத்தாக்கம் 


