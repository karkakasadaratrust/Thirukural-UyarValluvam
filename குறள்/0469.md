உ

## குறள் எண் 

**தெரிந்துசெயல்வகை – குறள் - ௦௪௬௯ - 0469** 

## குறள் 

**நன்றாற்றல் உள்ளும் தவறுண்டு அவரவர்  
பண்பறிந்து ஆற்றாக் கடை.**

## கொண்டு கூட்டும் முறை

**நன்று ஆற்றலுள்ளும் தவறு உண்டு, அவரவர் பண்பு அறிந்து ஆற்றாக்கடை** 

## குறள் சாரம் 

அவரவர் குணங்களை ஆராய்ந்துஅறிந்து அவற்றிற்கு இயையச் செய்யாவிடின்,   
நன்றானஉபாயம் செய்தற்கண்ணும் குற்றம்உண்டாம்.  

## பரிமேலழகர் உரை

**நன்று ஆற்றலுள்ளும் தவறு உண்டு** - வேற்று வேந்தர்மாட்டு நன்றான உபாயம் செய்தற்கண்ணும் குற்றம் உண்டாம்,  

**அவரவர் பண்பு அறிந்து ஆற்றாக்கடை** - அவரவர் குணங்களை ஆராய்ந்துஅறிந்து அவற்றிற்கு இயையச் செய்யாவிடின்.   

## பரிமேலழகர் உரைகுறிப்பு   

நன்றான உபாயமாவது கொடுத்தலும் இன்சொல் சொல்லுதலுமாம்.  
அவை யாவர் கண்ணும் இனியவாதல் சிறப்புடைமையாயின், உம்மை சிறப்பு உம்மை.  
அவற்றை அவரவர் பண்புஅறிந்து ஆற்றாமையாவது, அவற்றிற்கு உரியர்அல்லாதார்கண்ணே செய்தல்.  
தவறு அவ்வினை முடியாமை.  

## பொருட்குறிப்பு 

**நன்றான உபாயமாவது** - கொடுத்தலும், இன்சொல் சொல்லுதலுமாம்.  
அவை யாவர் கண்ணும் இனியவாதல் சிறப்புடைமையாயின், உம்மை சிறப்பும்மை.

அவற்றை **அவரவர் பண்புஅறிந்து ஆற்றாமையாவது**, அவற்றிற்கு உரியர்அல்லாதார்கண்ணே செய்தல். 

**தவறு** - அவ்வினை முடியாமை.  

## இலக்கணக்குறிப்பு  

அவை யாவர் கண்ணும் இனியவாதல் சிறப்புடைமையாயின், உம்மை சிறப்பும்மை.    

## உயர் வள்ளுவ வகுப்பு காணொளி

https://youtu.be/kjO4OT_t4BI?t=1701

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

**உம் என்ற இடைச்சொல் சிறப்பும்மையாக வெளிப்படும்.** சிறப்பும்மை இருவகைப்படும். 1. உயர்வு சிறப்பும்மை 2. இழிவு சிறப்பும்மை. சான்று : உயர்வு சிறப்பு - உயர்ந்தவரால் பொருளைச் சிறப்பிப்பது. 'வள்ளுவரும் போற்றிய இல்லறம்'. இழிவு சிறப்பு - தாழ்ந்த பொருளை இகழ்ந்து கூறுவது. 'நாயும் பிழைக்கும் இந்தப் பிழைப்பு.' ~~பாரதியார்.   

**ஈண்டு நன்றான உபாயம் என்பது கொடுத்தலும், இனியவை கூறலும்; இவற்றை எல்லோரும் விரும்புவர். அத்தகைய சிறப்புடைய ஆற்றலுள்(ளும்) என்பது உயர்வு சிறப்பும்மை.** 

## ஆங்கில கருத்தாக்கம் 


