உ

## குறள் எண் 

**பிரிவாற்றாமை - குறள் - கக௬0 - 1160**

## குறள் 

**அரிதாற்றி அல்லல்நோய் நீக்கிப் பிரிவாற்றிப்  
பின்னிருந்து வாழ்வார் பலர்.**

## கொண்டு கூட்டும் முறை

**அரிது ஆற்றி அல்லல் நோய் நீக்கி பிரிவு ஆற்றிப் பின் இருந்து வாழ்வார் பலர்**

## குறள் சாரம் 


## பரிமேலழகர் உரை

தலைவியர் பலரும் பிரிவாற்றியிருப்பர், அது நீ செய்கின்றில்லை, என்ற தோழிக்குச் சொல்லியது. 

(நீ சொல்லுகின்றது ஒக்கும்,) **அரிது ஆற்றி அல்லல் நோய் நீக்கி** - பிரிவுணர்த்தியவழி அதற்கு உடம்பட்டுப் பிரியுங்கால் நிகழும் அல்லல் நோயினையும் நீக்கி 

**பிரிவு ஆற்றிப் பின் இருந்து வாழ்வார் பலர்** - பிரிந்தால் அப்பிரிவு தன்னையும் ஆற்றிப் பின்னும் இருந்து உயிர் வாழும்மகளிர் உலகத்துப் பலர்

## பரிமேலழகர் உரைகுறிப்பு   

பண்டையிற்சிறப்பத் தலையளி பெற்று இன்புறுகின்ற எல்லைக்கண்ணே அஃது இழந்து துன்புறுதற்கு உடம்படுதல் அரியதொன்றாகலின் 'அரியதனைச் செய்து' என்றும், 'செல்லுந் தேயத்து அவர்க்கு யாது நிகழும்?' என்றும் 'வருந்துணையும் யாம் ஆற்றியிருக்குமாறு என்?' என்றும், 'அவ்வரவுதான் எஞ்ஞான்று வந்தெய்தும்' என்றும், இவ்வாற்றான் நிகழும் கவலை மனத்து நீங்காதாகலான் 'அல்லல் நோய் நீக்கி' என்றும், பிரிந்தால் வருந்துணையும் அகத்து நிகழும் காம வேதனையும் புறத்து 'யாழிசை, மதி, தென்றல் என்றிவை முதலாக வந்து இதனை வளர்ப்பனவும் ஆற்றலரிய வாகலின் 'பிரிவாற்றி' என்றும், தம் காதலரை இன்றியமையா மகளிருள் இவையெல்லாம் பொறுத்துப் பின்னுமிருந்து உயிர்வாழ்வார் ஒருவரும் இல்லை என்பது குறிப்பால் தோன்றப் 'பின்னிருந்து வாழ்வார் பலர்' என்றும் கூறினாள். 'அரிது' என்பது வினைக்குறிப்புப்பெயர். பிரிவின்கண் நிகழ்வனவற்றைப் பிரிவு என்றாள். செய்து, நீக்கி, ஆற்றி என்பன ஓசை வகையான் அவ்வவற்றது அருமையுணர நின்றன. சிறப்பும்மை விகாரத்தால் தொக்கது. 'யானும்இறந்து படுவல்' என்பது கருத்து.

## பொருட்குறிப்பு 

பண்டையிற்சிறப்பத் தலையளி பெற்று இன்புறுகின்ற எல்லைக்கண்ணே அஃது இழந்து துன்புறுதற்கு உடம்படுதல் அரியதொன்றாகலின் 'அரியதனைச் செய்து' என்றும், 'செல்லுந் தேயத்து அவர்க்கு யாது நிகழும்?' என்றும் 'வருந்துணையும் யாம் ஆற்றியிருக்குமாறு என்?' என்றும், 'அவ்வரவுதான் எஞ்ஞான்று வந்தெய்தும்' என்றும், இவ்வாற்றான் நிகழும் கவலை மனத்து நீங்காதாகலான் **அல்லல் நோய் நீக்கி** என்றும், பிரிந்தால் வருந்துணையும் அகத்து நிகழும் காம வேதனையும் புறத்து 'யாழிசை, மதி, தென்றல் என்றிவை முதலாக வந்து இதனை வளர்ப்பனவும் ஆற்றலரிய வாகலின் **பிரிவாற்றி** என்றும், தம் காதலரை இன்றியமையா மகளிருள் இவையெல்லாம் பொறுத்துப் பின்னுமிருந்து உயிர்வாழ்வார் ஒருவரும் இல்லை என்பது குறிப்பால் தோன்றப் **பின்னிருந்து வாழ்வார் பலர்** என்றும் கூறினாள்.

பிரிவின்கண் நிகழ்வனவற்றைப் பிரிவு என்றாள்.

'யானும்இறந்து படுவல்' என்பது கருத்து.

## இலக்கணக்குறிப்பு  

**அரிது** என்பது வினைக்குறிப்புப்பெயர்.

செய்து, நீக்கி, ஆற்றி என்பன ஓசை வகையான் அவ்வவற்றது அருமையுணர நின்றன. 

சிறப்பும்மை விகாரத்தால் தொக்கது.

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


