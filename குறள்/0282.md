உ

## குறள் எண் 

**கள்ளாமை  - குறள் - 0உஅஉ - 0282**  

## குறள் 

**உள்ளத்தால் உள்ளலும் தீதே பிறன்பொருளைக்  
கள்ளத்தால் கொள்வேம் எனல்.**

## கொண்டு கூட்டும் முறை

**உள்ளத்தால் உள்ளலும் தீதே, பிறன் பொருளைக் கள்ளத்தால் கொள்வேம் எனல்**

## குறள் சாரம் 

**துறவிகளுக்கு பாவம் என்னும் மனச்செயல்**  
தவறான காரியங்களை செய்யலாம் என்று மனத்தளவில் நினைப்பதுகூடத் துறவிகளுக்குப் பாவமாகும்.  
ஆகவே, மற்றவனுக்குச் சொந்தமான பொருளை அவன் அறியாதபடி மறைவாக எடுத்துக்கொள்வோம் என்று நினைக்கவேண்டாம்.  

## பரிமேலழகர் உரை

**உள்ளத்தால் உள்ளலும் தீதே** - குற்றங்களைத் தன்நெஞ்சால் கருதுதலும் துறந்தார்க்குப் பாவம்,   

**பிறன் பொருளைக் கள்ளத்தால் கொள்வேம் எனல்** - ஆதலால், பிறனொருவன் பொருளை அவன் அறியாவகையால் வஞ்சித்துக் கொள்வேம் என்று கருதற்க. 

## பரிமேலழகர் உரைகுறிப்பு   

உள்ளத்தால் என வேண்டாது கூறினார், அவர் உள்ளம் ஏனையோர் உள்ளம் போலாது சிறப்புடைத்து என்பது முடித்தற்கு.   
உள்ளலும் என்பது இழிவுசிறப்பும்மை.   
அல்விகுதி வியங்கோள் எதிர்மறைக்கண் வந்தது.  
இவை இரண்டுபாட்டானும் இந்நடைக்குக் களவாவது இது என்பதூஉம் அது கடியப்படுவது என்பதூஉம் கூறப்பட்டன.   

## பொருட்க்குறிப்பு 

**உள்ளத்தால்** என வேண்டாது கூறினார்,   
அவர் உள்ளம் ஏனையோர் உள்ளம் போலாது சிறப்புடைத்து என்பது முடித்தற்கு.   

இவை இரண்டுபாட்டானும் (குறள் 0281 & 0282) இந்நடைக்குக் களவாவது இது என்பதூஉம் அது கடியப்படுவது என்பதூஉம் கூறப்பட்டன.   

## இலக்கணக்குறிப்பு  

**உள்ளலும்** என்பது இழிவு சிறப்பும்மை.   

**அல்** விகுதி வியங்கோள் எதிர்மறைக்கண் வந்தது.  

## உயர் வள்ளுவ வகுப்பு காணொளி

https://youtu.be/cPFAvFZXidE?t=5772

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

**உம் என்ற இடைச்சொல் சிறப்பும்மையாக வெளிப்படும்.** சிறப்பும்மை இருவகைப்படும். 1. உயர்வு சிறப்பும்மை 2. இழிவு சிறப்பும்மை. சான்று : உயர்வு சிறப்பு - உயர்ந்தவரால் பொருளைச் சிறப்பிப்பது. 'வள்ளுவரும் போற்றிய இல்லறம்'. இழிவு சிறப்பு - தாழ்ந்த பொருளை இகழ்ந்து கூறுவது. 'நாயும் பிழைக்கும் இந்தப் பிழைப்பு.' ~~பாரதியார்.    
**ஈண்டு உள்ளலும் தீதே என்பது துறந்தார்க்கு வரும் பாவத்தைக் குறிப்பதால் இழிவு சிறப்பும்மை.** 

**வியங்கோள் வினைமுற்று** வாழ்த்தல், விதித்தல், வேண்டுதல், வைதல் ஆகிய நான்கு பொருள்களின்மேல் வரும். அஃது இருதிணை, மூவிடம், ஐம்பால்களுக்கும் பொதுவாக நிற்கும். சான்று : வாழிய - வாழ்த்தல்; வருக, தருக - விதித்தல், வேண்டுதல்; கெடுக - வைதல்.    
**ஈண்டு எனல் என்பதில் உள்ள அல் விகுதி வியங்கோள் வினைமுற்று  கருதற்க என்ற எதிர்மறைப் பொருளைக் குறிக்கின்றது.**

## ஆங்கில கருத்தாக்கம் 


