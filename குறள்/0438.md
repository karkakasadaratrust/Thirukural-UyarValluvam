உ

## குறள் எண் 

**குற்றங்கடிதல் – குறள் - ௦௪௩௮ - 0438**  

## குறள் 

**பற்றுள்ளம் என்னும் இவறன்மை எற்றுள்ளும்  
எண்ணப் படுவதொன்று அன்று.**

## கொண்டு கூட்டும் முறை

**பற்றுள்ளம் என்னும் இவறன்மை, எற்றுள்ளும் எண்ணப்படுவது ஒன்று அன்று**

## குறள் சாரம்   

**கருமியாய் இருப்பதன் தீமை**

## பரிமேலழகர் உரை

**பற்றுள்ளம் என்னும் இவறன்மை** - பொருளை விடத்தகுமிடத்து விடாது பற்றுதலைச் செய்யும் உள்ளமாகிய உலோபத்தினது தன்மை,  

**எற்றுள்ளும் எண்ணப்படுவது ஒன்று அன்று** - குற்றத் தன்மைகள் எல்லாவற்றுள்ளும் வைத்து எண்ணப்படுவது ஒன்று அன்று, மிக்கது.   

## பரிமேலழகர் உரைகுறிப்பு   

இவறலது தன்மையாவது குணங்கள் எல்லாம் ஒருங்கு உளவாயினும் அவற்றைக் கீழ்ப்படுத்துத் தான் மேற்படவல்ல இயல்பு.  
ஒழிந்தன அதுமாட்டாமையின், எற்றுள்ளும் எண்ணப்படுவதொன்று அன்று என்றார்.  
எவற்றுள்ளும் என்பது இடைக்குறைந்து நின்றது.  
இவை இரண்டுபாட்டானும் உலோபத்தின் தீமை கூறப்பட்டது.   

## பொருட்குறிப்பு 

**இவறலது தன்மையாவது** குணங்கள் எல்லாம் ஒருங்குஉளவாயினும் அவற்றைக் கீழ்ப்படுத்துத் தான் மேற்படவல்ல இயல்பு.    
ஒழிந்தன அதுமாட்டாமையின், **எற்றுள்ளும் எண்ணப்படுவதொன்று அன்று** என்றார்.  

இவை இரண்டுபாட்டானும் { 0437 & 0438 } உலோபத்தின் தீமை கூறப்பட்டது.     

## இலக்கணக்குறிப்பு  

**எவற்றுள்ளும்** என்பது இடைக்குறைந்து நின்றது.    

## உயர் வள்ளுவ வகுப்பு காணொளி

https://youtu.be/ncEYnxbCTyw?t=1620

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**உலோபம்** - **இவறன்மை** - **இவறல்** - பற்றுள்ளம் - கஞ்சத்தனம் - விட வேண்டிய இடத்திலும் விடாது இருக்கும் தன்மை. 

## பொருட்குறிப்பு விளக்கம்

**குணங்கள் எல்லாம் ஒருங்கு உளவாயினும்** - மற்ற ஐந்து குற்றங்கள் இல்லை என்றாலும், அவற்றை எல்லாம் கீழ்படுத்தும் தன்மை கொண்டது கஞ்சத்தனம்.    

**ஒழிந்தன அதுமாட்டாமையின்** - கஞ்சத்தனம் தவிர்த்த மற்ற ஐந்து குற்றங்களுக்கு மேல் சொன்ன தன்மை இல்லையாகையால்.  

## இலக்கணக்குறிப்பு விளக்கம்

**எவற்றுள்ளும்** என்பது இடைக்குறைந்து **எற்றுள்ளும்** நின்றது.  

## ஆங்கில கருத்தாக்கம் 


