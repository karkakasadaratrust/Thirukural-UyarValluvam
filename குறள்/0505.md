உ

## குறள் எண் 

**தெரிந்து தெளிதல்  – குறள் - 0ரு0ரு - 0505**  

## குறள் 

**பெருமைக்கும் ஏனைச் சிறுமைக்கும் தம்தம்  
கருமமே கட்டளைக் கல்.**

## கொண்டு கூட்டும் முறை

**பெருமைக்கும் ஏனைச்சிறுமைக்கும் கட்டளைக்கல், தத்தம் கருமமே**  

## குறள் சாரம் 

 ஒவ்வொருவரின் குணம்குற்றங்கள் அறிவதற்கான கருவி,  
 அவர்கள்அவர்கள் செய்துமுடிந்த செயல்களே, வேறில்லை.  
 
## பரிமேலழகர் உரை

**பெருமைக்கும் ஏனைச்சிறுமைக்கும் கட்டளைக்கல்** - பிறப்பு குணம் அறிவு என்பனவற்றான் மக்களெய்தும் பெருமைக்கும் மற்றைச்சிறுமைக்கும் உரைகல்லாவது,  

**தத்தம் கருமமே** - தாம்தாம் செய்யும் கருமமே, பிறிதில்லை. 

## பரிமேலழகர் உரைகுறிப்பு   

இஃது ஏகதேச உருவகம்.  
மக்களது பெருமையும் சிறுமையும் தப்பாமல் அறியலுறுவார்க்குப் பிறகருவிகளும்உளவாயினும், முடிந்தகருவி செயல்என்பது தேற்றேகாரத்தால் பெற்றாம்.  
இதனால் குணம்குற்றங்கள் நாடற்குக் கருவி கூறப்பட்டது.    

## பொருட்குறிப்பு 

இதனால் குணம்குற்றங்கள் நாடற்குக் கருவி கூறப்பட்டது. 
 
## இலக்கணக்குறிப்பு  

இஃது ஏகதேச உருவகம்.  
மக்களது பெருமையும் சிறுமையும் தப்பாமல் அறியலுறுவார்க்குப் பிறகருவிகளும்உளவாயினும், முடிந்தகருவி செயல்என்பது தேற்றேகாரத்தால் பெற்றாம்.  
    
## உயர் வள்ளுவ வகுப்பு காணொளி

https://youtu.be/ZahVy2awZf8?t=1460

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

விக்கிரமாதித்தன் கதை  
https://youtu.be/ZahVy2awZf8?t=2050

## தொன்மையான சொற்கள்

**அறியலுறுவார்க்கு** - அறிய விழைவார்க்கு - அறிய முற்படுபவர்க்கு 

## பொருட்குறிப்பு விளக்கம்


## இலக்கணக்குறிப்பு விளக்கம்

**ஏகதச உருவக அணி** - ஒரு பொருளை உருவகம் செய்துவிட்டு, அதற்குத் தொடர்புடைய மற்றப் பொருட்களை அதற்கேற்ப உருவகம் செய்யாமல் விட்டுவிடுவதற்கு ஏகதேச உருவக அணி என்று பெயர்.  
  
**கருமம் - கட்டளைக்கல் என உருவகம்; மக்களது பெருமையும் சிறுமையும் - பொன்னாகவோ, பிற பொருள்களாகவோ உருவகம் செய்யப்படவில்லை.**                  

ஏகார இடைச்சொல் பிரிநிலை, வினா, எண், ஈற்றசை, தேற்றம் எனும் பொருள்களை உணர்த்தி நிற்கும். இச்சொல் அசைநிலையாகவும் இசைநிறைக்கவும் வருவதுண்டு.  தேற்றம் - செய்யவே செய்தான். இதில் ஏ தேற்றப் (உறுதிப்) படுத்துகின்றமையால் தேற்றம் (நிச்சயம்).  

**ஈண்டு கருமமே என்பதின் தேற்ற ஏகாரம் - மக்களின் பெருமை, சிறுமைகளை ஆராய உதவியாக பிற கருவிகள் இருப்பினும், அவர் செயல்களின் தன்மையே உதவி புரியும் என்பதை உறுதிப் படுத்துகின்றது.** 

## ஆங்கில கருத்தாக்கம் 


