உ

## குறள் எண் 

**ஊக்கமுடைமை – குறள் – 0ரு௯ரு - 0595**  

## குறள் 

**வெள்ளத் தனைய மலர்நீட்டம் மாந்தர்தம்  
உள்ளத்து அனைய துயர்வு.**  

## கொண்டு கூட்டும் முறை

**வெள்ளத்து அனைய மலர் நீட்டம் மாந்தர்தம் உள்ளத்து அனையது உயர்வு**  

## குறள் சாரம் 

**ஒருவன் வாழ்க்கையில் எந்த அளவுக்கு உயர முடியும்**  
இருக்கும் நீர் எந்த அளவுக்கு உயரமாக இருக்கிறதோ அந்த அளவுக்கு உயரமாக இருக்கும் நீர்ப் பூக்களின் தண்டுகள்,  
அது போல மக்களின் ஊக்கம் எந்த அளவிற்கு உள்ளதோ அந்த அளவுக்கு அவர்களின் உயர்ச்சி இருக்கும்.  

## பரிமேலழகர் உரை

**வெள்ளத்து அனைய மலர் நீட்டம்** - நின்ற நீரின் அளவினவாம் நீர்ப் பூக்களின் தாளினது நீளங்கள்  

**மாந்தர்தம் உள்ளத்து அனையது உயர்வு** - அதுபோல் மக்கள் தம் ஊக்கத்தளவினதாம் அவர் உயர்ச்சி. 

## பரிமேலழகர் உரைகுறிப்பு   

மலர் ஆகுபெயர்.  
நீர் மிக்க துணையும் மலர்த்தாள் நீளும் என்பதுபட வெள்ளத்து அனைய என்றார்.  
இவ்வுவமையாற்றலான் ஊக்கம் மிக்க துணையும் மக்கள் உயர்வர் என்பது பெறப்பட்டது.  
உயர்தல் பொருள் படைகளான் மிகுதல்.    

## பொருட்குறிப்பு 

நீர் மிக்க துணையும் மலர்த்தாள் நீளும் என்பதுபட **வெள்ளத்து அனைய** என்றார்.  

இவ்வுவமையாற்றலான் ஊக்கம் மிக்க துணையும் மக்கள் உயர்வர் என்பது பெறப்பட்டது. 

**உயர்தல்** - பொருள் படைகளான் மிகுதல்.    

## இலக்கணக்குறிப்பு  

**மலர்** ஆகுபெயர்.    

## உயர் வள்ளுவ வகுப்பு காணொளி

https://youtu.be/BX-K_j4FzYY?t=2276 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

இயற்கையை கவனித்தல். அதை சமுதாயத்தோடு ஒப்பிட்டு மக்களுக்கு நன்மை கூறுதல்.  

**வெள்ளத்துஅனைய** - திடிரென்று வெள்ளம் வந்து நீரின் அளவு எவ்வளவு குறைந்த நேரத்தில் உயர்ந்தாலும், அந்த நேரத்திற்குள்ளாக நீர் மலர்களின் தண்டுகள் அந்த நீரின் அளவிற்கு உயரும்.  

## இலக்கணக்குறிப்பு விளக்கம்

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது **ஆகுபெயர்** எனப்படும்.     
**ஈண்டு மலர் = மலரின் தாள்; மலர் நீட்டத்தின் உயர்ச்சியைக் குறித்து வருவதால் மலர் ஆகுபெயர்.**   

## ஆங்கில கருத்தாக்கம் 


