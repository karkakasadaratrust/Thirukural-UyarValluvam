உ

## குறள் எண் 

**வலியறிதல்  – குறள் - ௦௪௭௩ - 0473**  

## குறள் 

**உடைத்தம் வலிஅறியார் ஊக்கத்தின் ஊக்கி  
இடைக்கண் முரிந்தார் பலர்.**

## கொண்டு கூட்டும் முறை

**உடைத் தம் வலி அறியார், ஊக்கத்தின் ஊக்கி, இடைக்கண் முரிந்தார் பலர்** 

## குறள் சாரம் 

தம்வலியறிந்தே தொடங்குக.  
தம்வலியின் அளவறியாதே, தம்மின் வலியாரோடு வினைசெய்தலைத் தொடங்கி, முடிக்கப்பெறாது இடையேகெட்டவர் பலர்.  

## பரிமேலழகர் உரை

**உடைத் தம் வலி அறியார்** - கருத்தாவாதலை உடைய தம்வலியின் அளவு  அறியாதே,  

**ஊக்கத்தின் ஊக்கி** - மனஎழுச்சியாற் தம்மின் வலியாரோடு வினைசெய்தலைத் தொடங்கி,  

**இடைக்கண் முரிந்தார் பலர்** - அவர் அடர்த்தலான் அது செய்து முடிக்கப்பெறாது இடையேகெட்ட அரசர் உலகத்துப் பலர்.  

## பரிமேலழகர் உரைகுறிப்பு   

உடையஎன்பது அவாய்நின்றமையின், செயப்படுபொருள் வருவிக்கப்பட்டது.  
மூவகை ஆற்றலுள்ளும் சிறப்புடைய அறிவுடையார் சிலராதலின், முரிந்தார் பலர் என்றார்.  
அதனால் தம்வலியறிந்தே தொடங்குக என்பது எஞ்சி நின்றது.  

## பொருட்குறிப்பு 

மூவகை ஆற்றலுள்ளும் சிறப்புடைய அறிவுடையார் சிலராதலின், **முரிந்தார் பலர்** என்றார்.  

அதனால் தம்வலியறிந்தே தொடங்குக என்பது எஞ்சி நின்றது.    

## இலக்கணக்குறிப்பு  

**உடைய**என்பது அவாய்நின்றமையின், செயப்படுபொருள் வருவிக்கப்பட்டது.     

## உயர் வள்ளுவ வகுப்பு காணொளி

https://youtu.be/gRISUiW3KG0?t=2098

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள்   

சாணக்கியன் கதை  

## தொன்மையான சொற்கள்

**அடர்த்தல்** - வலிமை  

## பொருட்குறிப்பு விளக்கம்

மன எழுச்சி மட்டும் போதாது.  
தன்வலி அறிந்தபின்னே வினை தொடங்க வேண்டும் என்று வலியுறுத்தும் கருத்து எஞ்சி நின்றது. 

## இலக்கணக்குறிப்பு விளக்கம்

**செயப்படுபொருள்** - உடைத்தம் என்பது கருத்தாவாகிய தம்முடைய என்பதை விளக்க செயப்படுபொருள் வருவிக்கப் பட்டது.  செயப்படுபொருள் என்பதன் விளக்கம் - https://www.tamilvu.org/ta/courses-diploma-20052010-bkup-a051-a0511-html-a05112l4-52778 

**உடைய என்னும் சொல் குறளின் கருத்தைப் பூரணப் படுத்த அவாய்நிலையான் வந்தது.**   

**உடைத்தம் - யாருடைய என்பதை வினவுகிறது. எனவே உடைய என்னும் சொல் அவாய்நின்று, கருத்தா என்ற செயப்படுபொருள் வருவிக்கப்பட்டது.**  

## ஆங்கில கருத்தாக்கம் 


