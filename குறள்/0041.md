உ

## குறள் எண் 

அறன் வலியுறுத்தல் - குறள் - ௦௦௪௧ - 0041  

## குறள் 

**இல்வாழ்வான் என்பான் இயல்புடைய மூவர்க்கும்  
நல்லாற்றின் நின்ற துணை.** 

## கொண்டு கூட்டும் முறை

**இல்வாழ்வான் என்பான் இயல்புடைய மூவர்க்கும் நல்லாற்றின் நின்ற துணை.** 

## குறள் சாரம் 

பிரமச்சாரி, தவம் செய்வோர் , துறவி ஆகிய மூவர்க்கும், உண்ண உணவு, மருந்து, வாழ்விடம் முதலியவற்றை   
இறுதிவரை தர வல்லவனே இல்வாழ்வான் என்பவன்.

## பரிமேலழகர் உரை

**இல்வாழ்வான் என்பான்** - இல்லறத்தோடு கூடி வாழ்வான் என்று சொல்லப்படுவான்  

**இயல்பு உடைய மூவர்க்கும் நல் ஆற்றின் நின்ற துணை** -  
அற இயல்பினையுடைய  
ஏனை மூவர்க்கும்  
அவர் செல்லும் நல்லொழுக்க நெறிக்கண் நிலைப்பெற்ற துணை ஆம்.	

## பரிமேலழகர் உரைகுறிப்பு   

இல் என்பது ஆகுபெயர்.  
என்பான் எனச் செயப்படு பொருள் வினைமுதல் போலக் கூறப்பட்டது.  
ஏனை மூவர் ஆவார், ஆசாரியனிடத்தினின்று ஓதுதலும் விரதங்காத்தலும் ஆகிய பிரமசரிய ஒழுக்கத்தானும், இல்லை விட்டு வனத்தின்கண் தீயொடு சென்று மனையாள் வழிபடத் தவஞ் செய்யும் ஒழுக்கத்தானும், முற்றத் துறந்த யோக ஒழுக்கத்தானும் என இவர்.  
இவருள் முன்னை இருவரையும் பிறர் மதம் மேற்கொண்டு கூறினார்.  
இவர் இவ்வொழுக்க நெறிகளை முடியச் செல்லுமளவும், அச்செலவிற்குப் பசி நோய், குளிர் முதலியவற்றான் இடையூறுவாராமல், உண்டியும் மருந்தும் உறையுளும் முதலிய உதவி, அவ்வந்நெறிகளின் வழுவாமல் செலுத்துதலான் நல் ஆற்றின் நின்ற துணை என்றார். 

## பொருட்குறிப்பு 

ஏனை மூவர் ஆவார்,  
1. ஆசாரியனிடத்தினின்று ஓதுதலும் விரதங்காத்தலும் ஆகிய பிரமசரிய ஒழுக்கத்தானும்,  
2. இல்லை விட்டு வனத்தின்கண் தீயொடு சென்று மனையாள் வழிபடத் தவஞ் செய்யும் ஒழுக்கத்தானும்,  
3. முற்றத் துறந்த யோக ஒழுக்கத்தானும் என இவர்.  

இவருள்  
முன்னை இருவரையும் பிறர் மதம் மேற்கொண்டு கூறினார்.  

இவர் இவ்வொழுக்க நெறிகளை முடியச் செல்லுமளவும்,  
அச்செலவிற்குப்  
பசி, நோய், குளிர் முதலியவற்றான் இடையூறுவாராமல்,  
உண்டியும், மருந்தும், உறையுளும் முதலிய உதவி,  
அவ்வந்நெறிகளின் வழுவாமல் செலுத்துதலான்  
**நல் ஆற்றின் நின்ற துணை** என்றார்.  

## இலக்கணக்குறிப்பு  

இல் என்பது ஆகுபெயர்.  

என்பான் எனச் செயப்படு பொருள் வினைமுதல் போலக் கூறப்பட்டது.  

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

வழுவாமல் - இடைவிடாமல் 
செலுத்தலான் - பார்த்துக் கொள்பவன் / கொடுக்க வல்லான்  
விரதம் காத்தல் - புலன் வழிப் போகாமை 

## பொருட்குறிப்பு விளக்கம்


## இலக்கணக்குறிப்பு விளக்கம்

ஆகுபெயர் - ஒன்றன் பெயர் அதனோடு தொடர்புடைய மற்றொன்றுக்கு ஆகி வருவது.  
இங்கே, **இல்** வாழ்வான் என்பது இல்லறத்தில் கூடி வாழ்வான் என ஆகி வந்தது.

வினை - ஒருபொருளின் தொழில் நிகழ்ச்சியை சொல்வது  
செயப்படு பொருள் - ஒரு பொருள் ஒருவனால் செயப்படுவது  
எனப்படுபவன்(சொல்லப்படுவான்) என்னும் செயப்படு பொருள், வினைச்சொல் முதலில்(எழுவாய்)  
வருவது போல் சொல்லப்பட்டுள்ளது.

## ஆங்கில கருத்தாக்கம் 


