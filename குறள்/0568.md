உ

## குறள் எண் 

**வெருவந்த செய்யாமை – குறள் – 0ரு௬அ - 0568**  

## குறள் 

**இனத்துஆற்றி எண்ணாத வேந்தன் சினத்துஆற்றிச்  
சீறின் சிறுகும் திரு.**  

## கொண்டு கூட்டும் முறை

**இனத்து ஆற்றி எண்ணாத வேந்தன், சினத்து ஆற்றிச் சீறின், திருச் சிறுகும்**

## குறள் சாரம் 

**அஞ்சும்படியான காரியமும், அதனைச் செய்தால் அடையும் பயனும்**  
அரசாட்சி குறித்து வந்த ஓர் ஆலோசனையை அமைச்சரிடம் ஒப்படைத்து அவருடன் தானும் ஆலோசித்துச் செய்யாத அரசன்,  
தானே செய்து அத்தவற்றால் அக்காரியம் கெடும்போது கோபம் கொண்டு அதனால் அமைச்சர் மீது கோபப்பட்டால்  
அவன் செல்வம் நாள்தோறும் குறையும்.  

## பரிமேலழகர் உரை

**இனத்து ஆற்றி எண்ணாத வேந்தன்** - காரியத்தைப்பற்றி வந்தஎண்ணத்தை அமைச்சர்மேல்வைத்து அவரோடு தானும்எண்ணிச் செய்யாத அரசன்,  

**சினத்து ஆற்றிச் சீறின்** - அப்பிழைப்பால் தன்காரியம் தப்பியவழித் தன்னைச்சினமாகிய குற்றத்தின்கண்ணே செலுத்தி அவரைவெகுளுமாயின்,  

**திருச் சிறுகும்** - அவன் செல்வம் நாள்தோறும் சுருங்கும். 

## பரிமேலழகர் உரைகுறிப்பு   

அரசர்பாரம் பொறுத்துய்த்தல்ஒப்புமையான் அமைச்சரை இனம்என்றும், தான் பின் பிழைப்பாதால்அறிந்து அமையாது அதனை அவர்மேல்ஏற்றி வெகுளின் அவர் வெரீஇ நீங்குவர், நீங்கவே, அப்பிழைப்புத் தீருமாறும் அப்பாரம் இனிது உய்க்குமாறும் இலனாம் என்பது நோக்கி திருச்சிறுகும் என்றும் கூறினார்.  
இதனான் பகுதிஅஞ்சும் வினையும், அது செய்தான்எய்தும் குற்றமும் கூறப்பட்டன.    

## பொருட்குறிப்பு 

அரசர்பாரம் பொறுத்துய்த்தல்ஒப்புமையான் அமைச்சரை **இனம்**என்றும்,  
தான் பின் பிழைப்பாதால்அறிந்து அமையாது அதனை அவர்மேல்ஏற்றி வெகுளின் அவர் வெரீஇ நீங்குவர், நீங்கவே, அப்பிழைப்புத் தீருமாறும் அப்பாரம் இனிது உய்க்குமாறும் இலனாம் என்பது நோக்கி **திருச்சிறுகும்** என்றும் கூறினார்.  

இதனான் பகுதிஅஞ்சும் வினையும் அது செய்தான்எய்தும் குற்றமும் கூறப்பட்டன.      

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்
  
**அமையாது** - அமைதி அடையாவிட்டால்   
**வெரீஇ** - பயந்து   
**உய்க்குமாறும்** - செய்யும் வழியும்     
**இலனாம்** - இல்லையாம்   
**திரு** - செல்வம்   

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


