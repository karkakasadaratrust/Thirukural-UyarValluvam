உ

## குறள் எண் 

**தெரிந்து வினையாடல்  – குறள் - ௦௫௧௯ - 0519**  

## குறள் 

**வினைக்கண் வினையுடையான் கேண்மைவே றாக  
நினைப்பானை நீங்கும் திரு.**

## கொண்டு கூட்டும் முறை

**வினைக்கண் வினை உடையான் கேண்மை, வேறாக நினைப்பானைத் திரு நீங்கும்**  

## குறள் சாரம் 

தனக்காக செயல் செய்பவனை ஆளும் முறை.  

## பரிமேலழகர் உரை

**வினைக்கண் வினை உடையான் கேண்மை** - எப்பொழுதும் தன்வினையின்கண்ணே முயறலையுடையான் அவ்வுரிமையால் தனக்குக் கேளாய் ஒழுகுகின்ற தன்மையை,  

**வேறாக நினைப்பானைத் திரு நீங்கும்** - அது பொறாதார் சொற்கேட்டு அரசன் மாறுபடக் கருதுமாயின், திருமகள் அவனை விட்டு நீங்கும்.  

## பரிமேலழகர் உரைகுறிப்பு   

கேளாய் ஒழுகுகின்ற தன்மையாவது தான் பிறனாய் நில்லாது கேளிர்செய்தொழுகும் உரிமை எல்லாம் செய்தொழுகுதல்.  
அவனை அவமதிப்பாகக்கொண்டு செறக்கருதுமாயின், பின்ஒருவரும்உட்பட்டு முயல்வார் இல்லையாம், ஆகவே, தன் செல்வம்கெடும் என்பது கருத்து.  
இந்நான்குபாட்டானும் ஆடற்குரியானைஆளும் திறம் கூறப்பட்டது.   

## பொருட்குறிப்பு 

**கேளாய் ஒழுகுகின்ற தன்மையாவது** - தான் பிறனாய் நில்லாது கேளிர்செய்தொழுகும் உரிமை எல்லாம் செய்தொழுகுதல். 

அவனை அவமதிப்பாகக்கொண்டு செறக்கருதுமாயின், பின்ஒருவரும்உட்பட்டு முயல்வார் இல்லையாம்,   
ஆகவே, தன் செல்வம்கெடும் என்பது கருத்து.  

இந்நான்குபாட்டானும் { குறள் 0516 - 0519 } ஆடற்குரியானைஆளும் திறம் கூறப்பட்டது.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/Op8UNPZbHOw?t=596

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

கம்பன் கதை  
https://youtu.be/Op8UNPZbHOw?t=751

## தொன்மையான சொற்கள்

**கேளிர்** - உறவினர்   

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


