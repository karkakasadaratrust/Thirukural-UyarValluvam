உ

## குறள் எண் 

**இடனறிதல்  – குறள் - ௦௪௯௯ - 0499**  

## குறள் 

**சிறைநலனும் சீரும் இலர்எனினும் மாந்தர்  
உறைநிலத்தோ டொட்டல் அரிது.**

## கொண்டு கூட்டும் முறை

**சிறை நலனும் சீரும் இலர் எனினும், மாந்தர் உறை நிலத்தொடு ஒட்டல் அரிது**

## குறள் சாரம் 

ஆற்றல்உடையர் அல்லராயினும், வினைக்குரிய மாந்தரை அவர்உறைகின்ற நிலத்தின்கண் சென்று தாக்குதல்அரிது. 

## பரிமேலழகர் உரை

**சிறை நலனும் சீரும் இலர் எனினும்** - அரண் அழித்தற்கு அருமையும் பெருமையுமாகிய ஆற்றல்உடையர் அல்லராயினும்,   

**மாந்தர் உறை நிலத்தொடு ஒட்டல் அரிது** - வினைக்குரிய மாந்தரை அவர்உறைகின்ற நிலத்தின்கண் சென்று தாக்குதல்அரிது.  

## பரிமேலழகர் உரைகுறிப்பு   

நிலத்தொடு என்பது வேற்றுமை மயக்கம்.  
ஆண்மைஉடையாரைச் சிறுமைநோக்கி இருப்பின்கண்சென்று தாக்கின், அவர் அது விட்டுப்போதல் துணிவினரன்றிச் சாதல் துணிவினராவர்.  
ஆகவே, அவர்க்குப் பெரும்படை உடையும் என்பதாம்.   

## பொருட்குறிப்பு 

ஆண்மைஉடையாரைச் சிறுமைநோக்கி இருப்பின்கண்சென்று தாக்கின்,  
அவர் அது விட்டுப்போதல் துணிவினரன்றிச் சாதல் துணிவினராவர்.  

ஆகவே, அவர்க்குப் பெரும்படை உடையும் என்பதாம்.  

## இலக்கணக்குறிப்பு  

**நிலத்தொடு** என்பது வேற்றுமை மயக்கம்.  

## உயர் வள்ளுவ வகுப்பு காணொளி

https://youtu.be/r446pMByaVM?t=1540

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

சொற்றொடர்களில் பொருள் ஐயம் நீங்கி நன்கு பொருள் விளங்குவதற்காகப் பெயர்களோடு சேர்க்கப்படும் உறுப்புக்கு உருபு என்று பெயர். இதனால் வேறுபடுத்தப்படும் பெயரின் பொருளுக்கு வேற்றுமை என்று பெயர். இவ்வேற்றுமை தமிழில் எட்டு வகைப்படும். **உருபு மயக்கம்** - தொடர்களில்,  பொருளுக்கு ஏற்றவாறு ஒரு வேற்றுமை உருபு அமையவேண்டிய இடத்தில், இன்னொரு வேற்றுமை உருபு வந்தமைந்து விடும். இங்ஙனம் வந்தமைந்தபோதும் பொருள் மாறாது. இதற்கு உருபு மயக்கம் என்று பெயர்.  

**மூன்றாம் வேற்றுமை உருபுகள்** - ஆல், ஆன், ஓடு, ஒடு, உடன்.  
**ஏழாம் வேற்றுமை உருபுகள்** - இல், இடம், கண்.    

**நிலத்தொடு** என்பது நிலத்தின்கண் என்று இருந்திருக்க வேண்டும்.
**ஈண்டு நிலத்தின்கண் (ஏழாம் வேற்றுமை உருபு) என்பது நிலத்தொடு என்று ஒடு  (மூன்றாம் வேற்றுமை)  உருபு பெற்று வருவதால் வேற்றுமை மயக்கம்.**

## ஆங்கில கருத்தாக்கம் 


