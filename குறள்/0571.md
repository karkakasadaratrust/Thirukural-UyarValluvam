உ

## குறள் எண் 

**கண்ணோட்டம் – குறள் – ௦௫௭௧ - 0571**  

## குறள் 

**கண்ணோட்டம் என்னும் கழிபெருங் காரிகை  
உண்மையான் உண்டுஇவ் வுலகு.**  

## கொண்டு கூட்டும் முறை

**கண்ணோட்டம் என்னும் கழி பெருங்காரிகை உண்மையான் இவ்வுலகு உண்டு**

## குறள் சாரம் 

**உலகமக்கள் அழியாமல் இருப்பதன் காரணம்** (அ) **கருணை உயிரின் அங்கம்**  
கண்ணோட்டம் என்று சொல்லப்படுகின்ற சிறப்புடைய அழகு அரசரிடம் நிலைத்திருப்பதால்,  
இவ் உலகமக்கள் அழியாமல் இருக்கின்றனர்.  

## பரிமேலழகர் உரை

**கண்ணோட்டம் என்னும் கழிபெருங்காரிகை உண்மையான்** - கண்ணோட்டம்என்று சொல்லப்படுகின்ற சிறப்புடையஅழகு அரசர்மாட்டு உண்டு ஆகலான்   

**இவ்வுலகு உண்டு** - இவ்வுலகம் உண்டாகாநின்றது. 

## பரிமேலழகர் உரைகுறிப்பு   

கழிபெருங்காரிகை என்புழி ஒருபொருட்பன்மொழி இவ்வுயிர் அழகது சிறப்புணர நின்றது.  
இவ்வழகு அதற்குஉறுப்பு ஆகலின், உண்மையான் என நிலைபேறும் கூறினார்.  
இன்மை வெருவந்தசெய்தல் ஆகலின் அவர்நாட்டுவாழ்வார் புலியை அடைந்த புல்வாயினம் போன்று ஏமஞ்சாராமை பற்றி, இவ்வுலகுண்டு என்றார்.    

## பொருட்குறிப்பு 

**கழிபெருங்காரிகை** என்புழி ஒருபொருட்பன்மொழி இவ்வுயிர் அழகது சிறப்பு உணர நின்றது.  
இவ்வழகு அதற்குஉறுப்பு ஆகலின், **உண்மையான்** என நிலைபேறும் கூறினார்.  

இன்மை வெருவந்தசெய்தல் ஆகலின் அவர்நாட்டுவாழ்வார் புலியை அடைந்த புல்வாயினம் போன்று ஏமஞ்சாராமை பற்றி, **இவ்வுலகுண்டு** என்றார்.    

## இலக்கணக்குறிப்பு  

**கழிபெருங்காரிகை** என்புழி ஒருபொருட்பன்மொழி.  

## உயர் வள்ளுவ வகுப்பு காணொளி

https://youtu.be/ib28UAQOP9Q?t=2128 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கண்ணோட்டம்** - கருணை  
**காரிகை** - அழகு   
**கழிபெருங்காரிகை** - சிறப்புடைய அழகு   
**உண்டாகாநின்றது** - உண்டாகி நின்றது     
**ஏமஞ்சாராமை** - காவல் செய்யாமை அதனால் இன்பம் வாராமை 

## பொருட்குறிப்பு விளக்கம்  

**இவ்வுயிர்** அரசனது உயிர் 

## இலக்கணக்குறிப்பு விளக்கம்

**ஒருபொருட்பன்மொழி** - ஒரு பொருளுக்கு சிறப்பு சேர்க்க ஒரே கருத்து கொண்ட பல சொற்களை சேர்த்து சொல்லுதல்.  
**உரிச்சொல்** - பல்வேறு வகைப்பட்ட பண்புகளைக் கொண்டதாய், ஒரு சொல் பல பொருளும், பல சொல் ஒரு பொருளும் உணர்த்துவதாய்ப் பெயர்ச்சொல், வினைச்சொல் ஆகிய சொற்களை விட்டு நீங்காத, செய்யுட்கு உரிமை பூண்ட சொல் உரிச்சொல் எனப்படும்.  பொருளின் தன்மையை மிகுதிப்படுத்தும்.  ஒரு பொருள் குறித்த பல உரிச் சொற்கள் = ஒருபொருட் கிளவி.  சான்று : சால, உறு, தவ, நனி, கூர், கழி என்னும் உரிச்சொற்கள் ஆறும், மிகுதி என்னும் ஒரே பொருளை உணர்த்தும்.  

ஈண்டு காரிகை = அழகு; கழிபெரும் = சிறப்புடைய; கண்ணோட்டமாகிய கருணை அரசரிடமுள்ள சிறப்புடைய அழகு என்பதில் - அழகு, சிறப்புடைய என்பன ஒரே பொருளைக் குறித்து வரும் சொற்கள்.  

## ஆங்கில கருத்தாக்கம் 


