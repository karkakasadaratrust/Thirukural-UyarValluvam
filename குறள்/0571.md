உ

## குறள் எண் 

கண்ணோட்டம் – குறள் – ௦௫௭௧ - 0571  

## குறள் 

**கண்ணோட்டம் என்னும் கழிபெருங் காரிகை  
உண்மையான் உண்டுஇவ் வுலகு.**  

## கொண்டு கூட்டும் முறை

**கண்ணோட்டம் என்னும் கழி பெருங்காரிகை உண்மையான் இவ்வுலகு உண்டு**

## குறள் சாரம் 

**உலகமக்கள் அழியாமல் இருப்பதன் காரணம்** (அ) **கருணை உயிரின் அங்கம்**  
கண்ணோட்டம் என்று சொல்லப்படுகின்ற சிறப்புடைய அழகு அரசரிடம் நிலைத்திருப்பதால்,  
இவ் உலகமக்கள் அழியாமல் இருக்கின்றனர்.  

## பரிமேலழகர் உரை

**கண்ணோட்டம் என்னும் கழிபெருங்காரிகை உண்மையான்** - கண்ணோட்டம்என்று சொல்லப்படுகின்ற சிறப்புடையஅழகு அரசர்மாட்டு உண்டு ஆகலான்   

**இவ்வுலகு உண்டு** - இவ்வுலகம் உண்டாகாநின்றது. 

## பரிமேலழகர் உரைகுறிப்பு   

கழிபெருங்காரிகை என்புழி ஒருபொருட்பன்மொழி இவ்உயிர் அழகது சிறப்புணர நின்றது.  
இவ்வழகு அதற்குஉறுப்பு ஆகலின், உண்மையான் என நிலைபேறும் கூறினார்.  
இன்மை வெருவந்தசெய்தல் ஆகலின் அவர்நாட்டுவாழ்வார் புலியை அடைந்த புல்வாயினம் போன்று ஏமஞ்சாராமை பற்றி, இவ்வுலகுண்டு என்றார்.    

## பொருட்குறிப்பு 

**கழிபெருங்காரிகை** என்புழி ஒருபொருட்பன்மொழி இவ்உயிர் அழகது சிறப்பு உணர நின்றது.  
இவ்வழகு அதற்குஉறுப்பு ஆகலின், **உண்மையான்** என நிலைபேறும் கூறினார்.  

இன்மை வெருவந்தசெய்தல் ஆகலின் அவர்நாட்டுவாழ்வார் புலியை அடைந்த புல்வாயினம் போன்று ஏமஞ்சாராமை பற்றி, **இவ்வுலகுண்டு** என்றார்.    

## இலக்கணக்குறிப்பு  

**கழிபெருங்காரிகை** என்புழி ஒருபொருட்பன்மொழி.  

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கண்ணோட்டம்** - கருணை  
**காரிகை** - அழகு   
**கழிபெருங்காரிகை** - சிறப்புடைய அழகு   
**உண்டாகாநின்றது** - உண்டாகி நின்றது     
**ஏமஞ்சாராமை** - காவல் செய்யாமை அதனால் இன்பம் வாராமை 

## பொருட்குறிப்பு விளக்கம்  

**இவ்உயிர்** அரசனது உயிர் 

## இலக்கணக்குறிப்பு விளக்கம்

**ஒருபொருட்பன்மொழி** - ஒரு பொருளுக்கு சிறப்பு சேர்க்க ஒரே கருத்து கொண்ட பல சொற்களை சேர்த்து சொல்லுதல்.  

## ஆங்கில கருத்தாக்கம் 


