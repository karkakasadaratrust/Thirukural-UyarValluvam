உ

## குறள் எண் 

**புலவி நுணுக்கம் - குறள் - க௩க௩ - 1313**

## குறள் 

**கோட்டுப்பூச் சூடினும் காயும் ஒருத்தியைக்  
காட்டிய சூடினீர் என்று.** 

## கொண்டு கூட்டும் முறை

**கோட்டுப்பூச் சூடினும் ஒருத்தியைக் காட்டிய சூடினீர் என்று காயும்**

## குறள் சாரம் 


## பரிமேலழகர் உரை

தலைமகள் புலவிக் குறிப்பினைக் கண்டு நீவிர் கூடியொழுகா நிற்கவும் இது நிகழ்தற்குக் காரணம் யாது? என்ற தோழிக்குத் தலைமகன் சொல்லியது. 

**கோட்டுப்பூச் சூடினும்** - யான் கோடுதலைச்செய்யும் மாலையைச் சூடினேனாயினும் 

**ஒருத்தியைக் காட்டிய சூடினீர் என்று காயும்** - நும்மாற்காதலிக்கப்பட்டாள் ஒருத்திக்கு இப்பூவணி காட்டல் வேண்டிச் சூடினீர் என்று வெகுளாநிற்கும்; இத்தன்மையாட்கு ஒரு காரணம் வேண்டுமோ?

## பரிமேலழகர் உரைகுறிப்பு   

கோடு என்பது முதனிலைத் தொழிற்பெயர். பூ ஆகுபெயர். வளையமாகச் சூடினும் என்பதாம். 'கோட்டம் கண்ணியும் கொடுந்திரையாடையும்' என்றார் பிறரும். இனி அம்மருதநிலத்துப் பூவன்றி வேற்றுநிலத்துக் கோட்டுப்பூவைச் சூடினேனாயினும் ஈண்டையாள் பிறளொருத்திக்கு அவ்வேற்றுப் பூவணிகாட்டல் வேண்டிச் சூடினீர் என்று வெகுளும் எனினும்அமையும்.

## பொருட்குறிப்பு 

இனி 'அம்மருதநிலத்துப் பூவன்றி வேற்றுநிலத்துக் கோட்டுப்பூவைச் சூடினேனாயினும் ஈண்டையாள் பிறளொருத்திக்கு அவ்வேற்றுப் பூவணிகாட்டல் வேண்டிச் சூடினீர் என்று வெகுளும்' எனினும்அமையும்.

## இலக்கணக்குறிப்பு  

**கோடு** என்பது முதனிலைத் தொழிற்பெயர். 

**பூ** - ஆகுபெயர். 
வளையமாகச் சூடினும் என்பதாம். 

'கோட்டம் கண்ணியும் கொடுந்திரையாடையும்' (புறநா.275) என்றார் பிறரும்.

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

**புறநானூறு - 275. தன் தோழற்கு வருமே!**

>பாடியவர்: **ஒரூஉத்தனார்**
>திணை: **தும்பை**
>துறை: **எருமை மறம்**

>கோட்டம் கண்ணியும், கொடுந்திரை ஆடையும்,  
>வேட்டது சொல்லி வேந்தனைத் தொடுத்தலும்,  
>ஒத்தன்று மாதோ, இவற்கே : செற்றிய  
>திணிநிலை அலறக் கூவை போழ்ந்து, தன்  
>வடிமாண் எகம் கடிமுகத்து ஏந்தி,  
>ஓம்புமின், ஓம்புமின், இவண்! ஓம்பாது  
>தொடர்கொள் யானையின் குடர்கால் தட்பக்,  
>கன்றுஅமர் கறவை மான;  
>முன்சமத்து எதிர்ந்ததன் தோழற்கு வருமே.  

>கோடு என்னும் மரக்கிளையில் பூக்கும் வாகைப்பூ. வாகை என்பது வெற்றியின் சின்னம் கோட்டுப்பூச் சூடினும் காயும் ஒருத்தியைக் காட்டிய சூடினீர் என்று – என்பது திருக்குறள். வளைந்த பூ மாலை எனவும் பொருள் காண்பர். கொடுந்திரை ஆடை. அலைபோல் மடிப்பினைக் கொண்ட பஞ்சகச்ச ஆடை. குடி செய்வல் என்னும் ஒருவற்குத் தெய்வம் மடிதற்றுத் தான் முந்துறும் - என்பது திருக்குறள் (மடித்தற்று = பஞ்சகச்சமாக உடுத்திக்கொண்டு) தன் தோழற்கு வருமே உடுக்கை இழந்தவன் கைபோல ஆங்கே இடுக்கண் களைவதாம் நட்பு – என்று இதனைத் திருக்குறள் விளக்குகிறது.

http://www.tamilsurangam.in/literatures/ettuthogai/purananooru/purananooru_275.html

## ஆங்கில கருத்தாக்கம் 


