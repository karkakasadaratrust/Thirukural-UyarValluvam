உ

## குறள் எண் 

**அவா அறுத்தல் - குறள் - ௦௩௬௨ - 0362**  

## குறள் 

**வேண்டுங்கால் வேண்டும் பிறவாமை மற்றது  
வேண்டாமை வேண்ட வரும்.**

## கொண்டு கூட்டும் முறை

**வேண்டுங்கால் பிறவாமை வேண்டும், அது வேண்டாமை வேண்ட வரும்**

## குறள் சாரம் 

பிறவாமையை வேண்டிப் பெறும் வழி  

## பரிமேலழகர் உரை

**வேண்டுங்கால் பிறவாமை வேண்டும்** - பிறப்புத் துன்பமாதல் அறிந்தவன் ஒன்றை வேண்டின் பிறவாமையை வேண்டும்,  

**அது வேண்டாமை வேண்ட வரும்** - அப்பிறவாமை தான் ஒருபொருளையும் அவாவாமையை வேண்ட அவனுக்குத் தானே உண்டாம். 

## பரிமேலழகர் உரைகுறிப்பு   

அநாதியாகத் தான் பிறப்புப் பிணி மூப்பு இறப்புக்களால் துன்பமுற்று வருகின்றமையை உணர்ந்தவனுக்கு ஆசை இன்பத்தின் கண்ணேயாகலின், பிறவாமையை வேண்டும் என்றும், ஈண்டைச் சிற்றின்பம் கருதி ஒருபொருளை அவாவின் அது பிறப்பீனும் வித்தாய்ப் பின்னும் முடிவில்லாத துன்பமே விளைத்தலின் அது வேணடாமை வேண்ட வரும் என்றும் கூறினார். பிறவாமையின் சிறப்புக் கூறி பின் அது வரும்வழி கூறத் தொடங்குகின்றமையின், மற்று வினை மாற்றின்கண் வந்தது.    

## பொருட்க்குறிப்பு 

அநாதியாகத் தான் பிறப்புப் பிணி மூப்பு இறப்புக்களால் துன்பமுற்று வருகின்றமையை உணர்ந்தவனுக்கு   
ஆசை இன்பத்தின் கண்ணேயாகலின், **பிறவாமையை வேண்டும்** என்றும்,   
ஈண்டைச் சிற்றின்பம் கருதி ஒருபொருளை அவாவின் அது பிறப்பீனும் வித்தாய்ப் பின்னும் முடிவில்லாத துன்பமே விளைத்தலின்  
**அது வேணடாமை வேண்ட வரும்** என்றும் கூறினார்.  
 
## இலக்கணக்குறிப்பு  

பிறவாமையின் சிறப்புக் கூறி பின் அது வரும்வழி கூறத் தொடங்குகின்றமையின், **மற்று** வினை மாற்றின்கண் வந்தது.   

## உயர் வள்ளுவ வகுப்பு காணொளி

https://youtu.be/hGkk9GDCYuE?t=2989

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஈண்டு** - இங்கு   

## பொருட்க்குறிப்பு விளக்கம்


## இலக்கணக்குறிப்பு விளக்கம்

**வினைமாற்று** :- கூறிய வினையியிலிருந்து வேறு பொருள் கொள்ளல். இரு வேறு விதமான விடயங்கள் அடுக்கப்படும்பொழுது, இரண்டும் வெவ்வேறு என்பதை உணர்த்துவதற்காக மற்று என்னும் இடைச்சொல் வினைமாற்றாக வரும்.   
**ஈண்டு பிறவாமையின் சிறப்புக்கூறி, பிறகு அதனினும் மாறுபட்ட, பிறவாமையின் வழியைக் கூற, செயல் மாற்றுவதற்காக மற்று என்ற சொல் வந்தது.**

## ஆங்கில கருத்தாக்கம் 


