உ

## குறள் எண் 

**மடியின்மை – குறள் – 0௬0உ - 0602**  

## குறள் 

**மடியை மடியா ஒழுகல் குடியைக்  
குடியாக வேண்டு பவர்.**  

## கொண்டு கூட்டும் முறை

**குடியைக் குடியாக வேண்டுபவர் மடியை மடியா ஒழுகல்**

## குறள் சாரம் 

**குடும்பம் மேன்மேலும் வளரச் செய்யும் வழி**  
தாம் பிறந்த குடும்பத்தை மேன்மேலும் வளரும் நல்ல குடும்பமாக வேண்டும் என்று விரும்புவர்கள் சோம்பலைச் சோம்பலாகவே கருதி முயற்சியுடன் விடாமல் செயல்பட வேண்டும்.  

## பரிமேலழகர் உரை

**குடியைக் குடியாக வேண்டுபவர்** - தாம் பிறந்த குடியை மேன்மேல் உயரும் நற்குடியாக வேண்டுவார்  

**மடியை மடியா ஒழுகல்** - மடியை மடியாகவே கருதி முயற்சியோடு ஒழுகுக. 

## பரிமேலழகர் உரைகுறிப்பு   

முயற்சியோடு என்பது அவாய் நிலையான் வந்தது.    
நெருப்பிற் கொடியது பிறிதின்மை பற்றி நெருப்பை நெருப்பாகவே கருதுக என்றாற்போல், மடியின் தீயது பிறிதின்மை பற்றிப் பின்னும் அப்பெயர்தன்னானே கூறினார்.  
அங்ஙனம் கருதியதனைக் கடிந்து முயன்று ஒழுகவே தாம் உயர்வர், உயரவே குடி உயரும் என்பார், குடியைக் குடியாக வேண்டுபவர் என்றார்.  
அங்ஙனம் ஒழுகாக்கால் குடி அழியும் என்பது கருத்து.  
இனி மடியா என்பதனை வினையெச்சமாக்கிக் கெடுத்தொழுகுக என்று உரைப்பாரும் உளர்.    

## பொருட்குறிப்பு 
  
நெருப்பிற் கொடியது பிறிதின்மை பற்றி நெருப்பை நெருப்பாகவே கருதுக என்றாற்போல்,  
மடியின் தீயது பிறிதின்மை பற்றிப் பின்னும் அப்பெயர்தன்னானே கூறினார்.  

அங்ஙனம் கருதியதனைக் கடிந்து முயன்று ஒழுகவே தாம் உயர்வர்,  
உயரவே குடி உயரும் என்பார், **குடியைக் குடியாக வேண்டுபவர்** என்றார்.  

அங்ஙனம் ஒழுகாக்கால் குடி அழியும் என்பது கருத்து.  

இனி மடியா என்பதனை வினையெச்சமாக்கிக் கெடுத்தொழுகுக என்று உரைப்பாரும் உளர்.  

## இலக்கணக்குறிப்பு  

**முயற்சியோடு** என்பது அவாய் நிலையான் வந்தது.   

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

அவாய் நிலை  

## ஆங்கில கருத்தாக்கம் 


