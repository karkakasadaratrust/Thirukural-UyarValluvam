உ

## குறள் எண் 

**அறன் வலியுறுத்தல் - குறள் - ௦௦௪௦ - 0040**   

## குறள் 

**செயற்பால தோரும் அறனே ஒருவற்கு  
உயற்பால தோரும் பழி.**  

## கொண்டு கூட்டும் முறை

**ஒருவற்கு செயற்பாலது அறனே உயற்பாலது பழியே.**  

## குறள் சாரம் 

ஒருவன் வாழ்நாள் முழுவதும்,  
செய்யவேண்டியது நல்வினையே,  
தவிர்க்கவேண்டியது தீவினையே.  

## பரிமேலழகர் உரை

**ஒருவற்குச் செயற்பாலது அறனே** - ஒருவனுக்குச் செய்தற் பான்மையானது நல்வினையே  

**உயற்பாலது பழியே** - ஒழிதற் பான்மையது தீவினையே.  

## பரிமேலழகர் உரைகுறிப்பு   

ஓரும் என்பன இரண்டும் அசைநிலை.  
தேற்றேகாரம் பின்னும் கூட்டப்பட்டது.  
பழிக்கப்படுவதனைப் பழி என்றார்.  
இதனான் செய்வதும் ஒழிவதும் நியமிக்கப்பட்டன.  

## பொருட்குறிப்பு 

பழிக்கப்படுவதனைப் **பழி** என்றார்.  

இதனான் செய்வதும் ஒழிவதும் நியமிக்கப்பட்டன.  

## இலக்கணக்குறிப்பு  

**ஓரும்** என்பன இரண்டும் அசைநிலை. 

தேற்ற ஏகாரம் பின்னும் கூட்டப்பட்டது.  

## உயர் வள்ளுவ வகுப்பு காணொளி

https://youtu.be/L3yzvEAP9os?t=7804

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்  

ஒருவன் வாழ்நாள் முழுவதும்,  
செய்யவேண்டியது நல்வினையே,  
தவிர்க்கவேண்டியது தீவினையே. 

## இலக்கணக்குறிப்பு விளக்கம்

**அசைநிலை** - செயற்பாலது ஓரும்**( செயற்பால தோரும்), உயர்பாலது ஓரும்.  
**அசைநிலை** - சொல்ல வந்த பொருளோடு சேராமல், செய்யுளின் ஓசையை நிரப்ப மட்டுமே
வந்த (பொருள் தாராத) சொல்.  


தேற்ற ஏகாரம் - **அறனே**, பழியே   
**ஏ**காரம் - இடைச்சொல். இது ஏழு விதமாக வரும்.  
ஏகார வினைச்சொல்,  
தேற்றமும் (உறுதி), வினாவும், எண்ணும், பிரிநிலையும் (தனித்து),  
எதிர்மறையும், இசைநிறையும் (இசை நயம்), ஈற்றசைவு (அசை நிலை)மாகிய  
ஏழு பொருளைத்தரும்.  
இங்கே தேற்ற ஏகாரமாய் வந்தது.


## ஆங்கில கருத்தாக்கம் 


