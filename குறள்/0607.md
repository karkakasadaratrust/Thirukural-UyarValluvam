உ

## குறள் எண் 

**மடியின்மை – குறள் – 0௬0எ - 0607**  

## குறள் 

**இடிபுரிந்து எள்ளும்சொல் கேட்பர் மடிபுரிந்து  
மாண்ட உஞற்றி லவர்**  

## கொண்டு கூட்டும் முறை

**மடி புரிந்து மாண்ட உஞற்று இலவர் இடி புரிந்து எள்ளும் சொற்கேட்பர்**

## குறள் சாரம் 

**நண்பர்கள் திட்டுவதையும், அவமதிப்பையும் கேட்கவேண்டி வரும்**  
சோம்பலை விரும்புவதால் சிறந்த முயற்சி இல்லாதவர்கள், தம் நண்பர்கள் முதலில் இடித்துரைக்க அதனால் பயன் ஏற்படாமையால் பிறகு அந்த நண்பர்களால் சொல்லப்படும் எள்ளல் பேச்சைக் கேட்பார்கள்.  

## பரிமேலழகர் உரை

**மடி புரிந்து மாண்ட உஞற்று இலவர்** - மடியை விரும்புதலான் மாண்ட முயற்சி இல்லாதார்   

**இடி புரிந்து எள்ளும் சொற்கேட்பர்** - தம்நட்டார்முன் கழறுதலை மிகச் செய்து அதனாற் பயன் காணாமையின், பின் இகழ்ந்து சொல்லும் சொல்லைக் கேட்பர்.   

## பரிமேலழகர் உரைகுறிப்பு   

இடி என்னும் முதல்நிலைத் தொழிற்பெயரான், நட்டார் என்பது பெற்றாம்.  
அவர் இகழ்ச்சி சொல்லவே, பிறர் இகழ்ச்சி சொல்லாமையே முடிந்தது.  
அவற்றிற்கெல்லாம் மாறு சொல்லும் ஆற்றல் இன்மையின், கேட்பர் என்றார்.  

## பொருட்குறிப்பு 

அவர் இகழ்ச்சி சொல்லவே, பிறர் இகழ்ச்சி சொல்லாமையே முடிந்தது.  

அவற்றிற்கெல்லாம் மாறு சொல்லும் ஆற்றல் இன்மையின், **கேட்பர்** என்றார். 

## இலக்கணக்குறிப்பு  

**இடி** என்னும் முதல்நிலைத் தொழிற்பெயரான், **நட்டார்** என்பது பெற்றாம்.    

## உயர் வள்ளுவ வகுப்பு காணொளி

https://youtu.be/kCkUUKIVC28?t=1272 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**மாண்ட** - மாட்சிமைப்பட்ட  
**உஞற்றுதல்** - முயற்சி செய்தல்  
**புரிதல்** - விரும்புதல்  
**நட்டார்** - நட்புக்குரியவர்  
**கழறுதல்** - கண்டித்தல்  
**எள்ளுதல்** - இகழ்தல்  

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


