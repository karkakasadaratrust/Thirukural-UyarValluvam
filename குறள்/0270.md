உ

## குறள் எண் 

தவம் - குறள் - 0270  

## குறள் 

**இலர்பல ராகிய காரணம் நோற்பார்  
சிலர்பலர் நோலா தவர்.**

## கொண்டு கூட்டும் முறை

**இலர் பலராகிய காரணம், நோற்பார் சிலர் நோலாதார் பலர்**  

## குறள் சாரம் 

**இந்தஉலக இன்பம் கிடைக்காமல் வறுமையில் பலர் இருக்கும் காரணம்**  
இந்தஉலகத்தில் பணக்காரர்கள் குறைவாகவும், ஏழைகள் அதிகமாகவும் இருப்பதற்குக் காரணம் என்ன என்றால்,  
அதற்குக்காரணம் தவம் செய்வார் சிலராகவும் செய்யாதவர்கள் பலராகவும் இருப்பதுதான்.  

## பரிமேலழகர் உரை

**இலர் பலராகிய காரணம்** - உலகத்துச் செல்வர்கள் சிலராக நல்கூர்வார் பலராதற்குக் காரணம் யாதுஎனின்,  

**நோற்பார் சிலர் நோலாதார் பலர்** - அது தவம்செய்வார் சிலராக, அது செய்யாதார் பலராதல்.   

## பரிமேலழகர் உரைகுறிப்பு   

செல்வம்நல்குரவு என்பன ஈண்டுஅறிவினது உண்மைஇன்மைகளையும் குறித்து நின்றன.  
என்னை?   
'நுண்ணுணர்வு இன்மை வறுமை, அஃதுடைமை பண்ணப் பணைத்த பெருஞ்செல்வம் (நாலடியார் .251)'  என்றார்ஆகலின்.  
நோற்பார் சிலர்எனக் காரணம் கூறினமையான், காரியம் வருவித்துஉரைக்கப்பட்டது.  
தவம்செய்யாதார்க்கு இம்மைஇன்பமும் இல்லைஎன இதனால் அவரது தாழ்வு கூறப்பட்டது.  

## பொருட்க்குறிப்பு 

* செல்வம்  
* நல்குரவு என்பன ஈண்டுஅறிவினது உண்மைஇன்மைகளையும் குறித்து நின்றன.  
என்னை?   

_**நுண்ணுணர்வு இன்மை வறுமை, அஃதுடைமை பண்ணப் பணைத்த பெருஞ் செல்வம் (நாலடியார் .251)**_  என்றார்ஆகலின்.  
**நோற்பார் சிலர்**எனக் காரணம் கூறினமையான், காரியம் வருவித்துஉரைக்கப்பட்டது.  

தவம்செய்யாதார்க்கு இம்மைஇன்பமும் இல்லைஎன இதனால் அவரது தாழ்வு கூறப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

>**நாலடியார் - 26.அறிவின்மை**  

>**நுண்ணுணர்வு இன்மை வறுமை, அஃதுடைமை  
>பண்ணப் பணைத்த பெருஞ்செல்வம்;** - எண்ணுங்கால்  
>பெண்ணவாய் ஆணிழந்த பேடி அணியாளோ,  
>கண்ணவாத் தக்க கலம். 	251  

>**எண்ணுங்கால்** - ஆராயுமிடத்து  
>**நுண் உணர்வு இன்மை வறுமை** - ஒருவனுக்கு நுட்ப அறிவில்லாமையே வறுமையாவது  
>**அஃது உடைமை பண்ணப் பணைத்த பெருஞ் செல்வம்** -அந் நுட்ப அறிவினை உடையவனாயிருத்தலே அவனுக்கு மிகப்பெருகிய பெருஞ் செல்வமாகும்  
>**பெண் அவாய் ஆண் இழந்த பேடி அணியாளோ கண் அவாத் தக்க கலம்** - மற்றுப் பெண்ணியல்பு மிக்கு ஆணியல்பு நீங்கிய பேடியும் கண்கள் விரும்பத்தக்க அழகிய அணிகலன்களை அணிந்து கொள்ளுதலுண்டன்றோ. அதனையொத்ததே அறிவிலார் ஏனைச் செல்வமுடையராயிருந்து மகிழ்தலென்க. 

>http://www.tamilvu.org/node/154572?libdirpage=/slet/l2100/l2100pd1.jsp&bookid=32&auth_pub_id=36&bookpno=209

## இலக்கணக்குறிப்பு விளக்கம்


## ஆங்கில கருத்தாக்கம் 


