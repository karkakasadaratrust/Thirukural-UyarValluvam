உ

## குறள் எண் 

**கொல்லாமை - குறள் - 0௩௩0 - 0330**  

## குறள் 

**உயிர்உடம்பின் நீக்கியார் என்ப செயிர்உடம்பின்  
செல்லாத்தீ வாழ்க்கை யவர்.**

## கொண்டு கூட்டும் முறை

**செயிர் உடம்பின் செல்லாத் தீ வாழ்க்கையவர், உயிர் உடம்பின் நீக்கியார் என்ப**

## குறள் சாரம் 


## பரிமேலழகர் உரை

**செயிர் உடம்பின் செல்லாத் தீ வாழ்க்கையவர்** - நோக்கலாகா நோய் உடம்புடனே வறுமை கூர்ந்த இழிதொழில் வாழ்க்கையினை உடையாரை,   

**உயிர் உடம்பின் நீக்கியார் என்ப** - இவர் முற்பிறப்பின்கண் உயிர்களை அவைநின்ற உடம்பினின்றும் நீக்கினவர் என்று சொல்லுவர் வினை விளைவுகளை அறிந்தோர்.   

## பரிமேலழகர் உரைகுறிப்பு   

செல்லா வாழ்க்கை தீ வாழ்க்கை எனக் கூட்டுக.  
செயிர் உடம்பினராதல் "அக்கேபோ லங்கை யொழிய விரலழுகித், துக்கத் தொழுநோயெழுபவே" என்பதனாலும் அறிக.  
மறுமைக்கண் இவையும் எய்துவர் என்பதாம்.   
இவை இரண்டுபாட்டானும் கொல்வார்க்கு வரும் தீங்கு கூறப்பட்டது.   
அருள் உடைமை முதல் கொல்லாமை ஈறாகச் சொல்லப்பட்ட இவற்றுள்ளே சொல்லப்படாத விரதங்களும் அடங்கும், அஃது அறிந்து அடக்கிக்கொள்க.  
ஈண்டு உரைப்பின் பெருகும்.  

## பொருட்க்குறிப்பு 

**செயிர் உடம்பினராதல்**  
_**"அக்கேபோ லங்கை யொழிய விரலழுகித், துக்கத் தொழுநோயெழுபவே" ( நாலடியார் 123)**_ என்பதனாலும் அறிக.  
மறுமைக்கண் இவையும் எய்துவர் என்பதாம். 

இவை இரண்டுபாட்டானும் (குறள் 0329 & 0330)  
கொல்வார்க்கு வரும் தீங்கு கூறப்பட்டது.   

அருள் உடைமை முதல் கொல்லாமை ஈறாகச் சொல்லப்பட்ட இவற்றுள்ளே சொல்லப்படாத விரதங்களும் அடங்கும்,   
அஃது அறிந்து அடக்கிக்கொள்க.  
ஈண்டு உரைப்பின் பெருகும்.  

## இலக்கணக்குறிப்பு  

**செல்லா வாழ்க்கை தீ வாழ்க்கை** எனக் கூட்டுக.    

## உயர் வள்ளுவ வகுப்பு காணொளி

https://youtu.be/DCiTrX3XHOA?t=5601

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

>**நாலடியார் - அறத்துப்பால் - 13. தீவினையச்சம் 123**  

>**அக்கேபோல் அங்கை யொழிய விரலழுகித்  
>துக்கத் தொழுநோய் எழுபவே - அக்கால்  
>அலவனைக் காதலித்துக் கால்முரித்துத் தின்ற  
>பழவினை வந்தடைந்தக் கால். 	123**  

>**அக்கால் அலவனைக் காதலித்துக் கால் முரித்துத் தின்ற பழவினை வந்தடைந்தக்கால்** - முற்பிறப்பில் நண்டின் ஊனை விரும்பி அதன் கால்களை ஒடித்துத் தின்ற பழவினை இப்போது வந்தடைந்தால்,   
>**அக்குபோல் அங்கை ஒழிய விரல் அழுகித் துக்கத் தொழிநோய் எழுப** - சங்கு மணிபோல வெண்ணிறமாய் உள்ளங்கைகள் மட்டும் இருக்க ஏனை விரல்களெல்லாம் அழுகிக் குறைந்து துன்பத்திற்கேதுவான தொழுநோய் உண்டாகப் பெறுவர்.  

>ஊனுண்ணுந் தீவினைக்கு அஞ்சி அதனைவிடல் வேண்டும்.

>ஏகாரங்கள் அசைநிலை,   
>‘அங்கை' யென்பது "அகமென் கிளவிக்கு"1 என்னும் விதிப்படி ‘அகங்கை' என நின்றது.   
>‘எழுப' வென்பது ஈண்டு உயர் திணை யீறு.   
>அக்கால் கால் முரித்த விரல் இக்கால் அழுகிக் குறைந்த தென்பது.  

>http://www.tamilvu.org/ta/library-l2800-html-l2800ind-131883

## இலக்கணக்குறிப்பு விளக்கம்


## ஆங்கில கருத்தாக்கம் 


