உ

## குறள் எண் 

**வலியறிதல்  – குறள் - ௦௪௭௮ - 0478**  

## குறள் 

**ஆகா றளவிட்டி தாயினுங் கேடில்லை  
போகா றகலாக் கடை.**

## கொண்டு கூட்டும் முறை

**ஆகு ஆறு அளவு இட்டிதாயினும் கேடு இல்லை போகு ஆறு அகலாக்கடை**

## குறள் சாரம் 

பொருள் வரவும் செலவும் சமமாக இருந்தாலும் சரி,  
வரவைவிட செலவு அதிகம் இல்லாமல் இருக்க வேண்டும்.  

## பரிமேலழகர் உரை

**ஆகு ஆறு அளவு இட்டிதாயினும் கேடு இல்லை** - அரசர்க்குப் பொருள் வருகின்ற நெறியளவு சிறிதாயிற்றாயினும் அதனால் கேடுஇல்லையாம்  

**போகு ஆறு அகலாக் கடை** - போகின்ற நெறிஅளவு அதனிற்பெருகாதாயின்.

## பரிமேலழகர் உரைகுறிப்பு   

இட்டிதுஎனவும் அகலாதுஎனவும் வந்த பண்பின்தொழில்கள் பொருள்மேல் நின்றன.  
பொருள்என்பது அதிகாரத்தான் வருவித்து, அளவுஎன்பது பின்னும் கூட்டி உரைக்கப்பட்டன.  
முதலும் செலவும் தம்முள்ஒப்பினும் கேடுஇல்லை என்பதாம்.   

## பொருட்குறிப்பு 

முதலும் செலவும் தம்முள்ஒப்பினும் கேடுஇல்லை என்பதாம்.  

**பொருள்**என்பது அதிகாரத்தான் வருவித்து, **அளவு**என்பது பின்னும்கூட்டி உரைக்கப்பட்டன.

## இலக்கணக்குறிப்பு  

**இட்டிது**எனவும் **அகலாது**எனவும் வந்த பண்பின்தொழில்கள் பொருள்மேல் நின்றன. 
   
## உயர் வள்ளுவ வகுப்பு காணொளி

https://youtu.be/N5hIj7rIoPw?t=2084

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

இலக்கண வித்தகர் வாழ்க்கை  
https://youtu.be/N5hIj7rIoPw?t=2244

## தொன்மையான சொற்கள்


## பொருட்குறிப்பு விளக்கம்

வீட்டின் சுவரில் எழுதி வைக்கவேண்டிய குறள்.  
வலியறிதல் - பொருட்பாலில் உள்ள அதிகாரம். எனவே பொருள் என்பது பாலின் அதிகாரத்தால் வருவிக்கப்பட்டது.    
அளவு என்பது **ஆகாறு அளவு, போகாறு அளவு** என முன்னும் பின்னும் கூட்டிப் பொருள் கொள்ள வேண்டும்.  


## இலக்கணக்குறிப்பு விளக்கம்


## ஆங்கில கருத்தாக்கம் 


