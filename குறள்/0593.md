உ

## குறள் எண் 

**ஊக்கமுடைமை – குறள் – 0ரு௯௩ - 0593**  

## குறள் 

**ஆக்கம் இழந்தேம்என்று அல்லாவார் ஊக்கம்  
ஒருவந்தம் கைத்துஉடை யார்.**  

## கொண்டு கூட்டும் முறை

**ஆக்கம் இழந்தேம் என்று அல்லாவார் ஒருவந்தம் ஊக்கம் கைத்து உடையார்** 

## குறள் சாரம் 

**செல்வம் இழந்தாலும் மனம் கலங்காமல் இருப்பவர்**  
ஒருவேளை செல்வம் இழந்துவிட்டாலும் நம்கையில் உள்ள செல்வமெல்லாம் போய்விட்டதே என்று மனம்கலங்கமாட்டார்கள்,  
நிலைபெற்ற ஊக்கத்தைத் தம்முடைய செல்வமாக உடையவர்கள்.  

## பரிமேலழகர் உரை

**ஆக்கம் இழந்தேம் என்று அல்லாவார்** - இழந்தாராயினும் யாம் கைப்பொருளைஇழந்தேம் என்று அலமரார்  

**ஒருவந்தம் ஊக்கம் கைத்து உடையார்** - நிலைபெற்ற ஊக்கத்தைக் கைப்பொருளாகஉடையார். 

## பரிமேலழகர் உரைகுறிப்பு   

ஆக்கம் ஆகுபெயர்.  
ஒருவந்தம் ஆயஊக்கம் என்க.  
கைத்து - கையகத்தாய பொருள்.  
'கைத்துண்டாம் போழ்தே கரவாது அறம் செய்ம்மின்' (நாலடியார் .19) என்றார் பிறரும். அல்லாவாமைக்கு ஏது, வருகின்ற பாட்டால் கூறுப.    

## பொருட்குறிப்பு 

ஒருவந்தம் ஆயஊக்கம் என்க.   

**கைத்து** - கையகத்தாய பொருள்.  
_**'கைத்துண்டாம் போழ்தே கரவாது அறம் செய்ம்மின்' (நாலடியார் .19)**_ என்றார் பிறரும்.  
அல்லாவாமைக்கு ஏது, வருகின்ற பாட்டால் (குறள் 0594) கூறுப.  

## இலக்கணக்குறிப்பு  

**ஆக்கம்** ஆகுபெயர்.   

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

>**நாலடியார் - 2.இளமை நிலையாமை 19**  

>மற்றறிவாம் நல்வினை யாம்இளையம் என்னாது  
>**கைத்துண்டாம் போழ்தே கரவாது அறஞ்செய்ம்மின்**  
>முற்றியிருந்த கனியொழியத் தீவளியால்  
>நற்காய் உதிர்தலும் உண்டு. 	19

>நல்லறங்களைப் பின்னர் ஆராய்ந்து செய்வோம்.   
>இப்போது இளைஞராக இருக்கிறோம் என்று நினையாமல், பொருள் இருக்கும்போதே மறைக்காமல் அறத்தைச் செய்யுங்கள்.    
>ஏனெனில், கடுங்காற்றால் நன்கு பழுத்த பழங்கள் விழாமலிருக்க, நல்ல காய்கள் உதிர்தலும் உண்டு.   
>ஆதலால் இப்போது இன்பங்களை அனுபவித்து, வயது முதிர்ந்த பின் நல்லறங்களைச் செய்து கொள்வோம் என்று நினையாமல் பொருள் கிடைத்த போதே அறம் செய்ய வேண்டும் என்பது கருத்து.    

>http://www.tamilsurangam.in/literatures/pathinen_keezhkanakku/naaladiyar/naaladiyar2.html

## இலக்கணக்குறிப்பு விளக்கம்


## ஆங்கில கருத்தாக்கம் 


