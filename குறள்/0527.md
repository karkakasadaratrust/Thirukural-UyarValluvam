உ

## குறள் எண் 

**சுற்றந்தழால் – குறள் - ௦௫உஎ - 0527**  

## குறள் 

**காக்கை கரவா கரைந்துண்ணும் ஆக்கமும்  
அன்னநீ ரார்க்கே உள.**

## கொண்டு கூட்டும் முறை

**காக்கை கரவா கரைந்து உண்ணும், ஆக்கமும் அன்ன நீரார்க்கே உள**

## குறள் சாரம் 

காக்கைகள் தமக்கு உணவு கிடைத்தபோது, அதனை மறைக்காமல் தம் இனத்தை அழைத்து சாப்பிடுவதைப் போல,  
சுற்றத்தாரால் கிடைக்கும் நன்மைகளும் ( பகை இன்மை, பெரும் செல்வம் ) அக் காக்கையைப் போன்ற இயல்பு உடையவர்களுக்கே உண்டாகும்.  

## பரிமேலழகர் உரை

**காக்கை கரவா கரைந்து உண்ணும்** - காக்கைகள் தமக்கு இரையாயின கண்டவழி மறையாது இனத்தை அழைத்து அதனோடும் கூட உண்ணாநிற்கும்,  

**ஆக்கமும் அன்ன நீரார்க்கே உள** - சுற்றத்தான் எய்தும் ஆக்கங்களும் அப்பெற்றித்தாய இயல்பினை உடையார்க்கே உளவாவன.  

## பரிமேலழகர் உரைகுறிப்பு   

அவ்வாக்கங்களாவன பகையின்மையும், பெருஞ்செல்வம் உடைமையும் முதலாயின.  
எச்ச உம்மையான் அறமும் இன்பமுமேஅன்றிப் பொருளும் எய்தும் என்பது பெறுதும்.  
அப்பெற்றித்தாய இயல்பு என்றது தாம் நுகர்வன எல்லாம் அவரும் நுகருமாறு வைத்தல்.   

## பொருட்குறிப்பு   

**அவ்வாக்கங்களாவன** - பகையின்மையும், பெருஞ்செல்வம் உடைமையும் முதலாயின.  

அப்பெற்றித்தாய இயல்பு என்றது தாம் நுகர்வன எல்லாம் அவரும் நுகருமாறு வைத்தல்.  

## இலக்கணக்குறிப்பு  

எச்ச உம்மையான் அறமும் இன்பமுமேஅன்றிப் பொருளும் எய்தும் என்பது பெறுதும்.    

## உயர் வள்ளுவ வகுப்பு காணொளி

https://youtu.be/izDUVIBVn3g?t=2046 

## உயர் வள்ளுவ வகுப்பு ஒலி அமைவு 

## குறள் சார்ந்த கதைகள் 

காகத்தின் சிறப்பியல்புகள்   
https://youtu.be/izDUVIBVn3g?t=2160

## தொன்மையான சொற்கள்

**உண்ணாநிற்கும்** - உண்டு நிற்கும்   

## பொருட்குறிப்பு விளக்கம்


## இலக்கணக்குறிப்பு விளக்கம்

எச்ச உம்மையான் அறமும் இன்பமுமேஅன்றிப் பொருளும் எய்தும் என்பது பெறுதும்.  
காக்கை - சாதி ஒருமை  
உண்ணாநிற்கும் - நிகழ்கால வினை 

**இறந்தது தழீஇய எச்ச உம்மை** :- சான்று : சாத்தனும் வந்தான் - இங்கே கொற்றன் வந்தது அன்றி என்னும் பொருளைத் தந்தால் இறந்தது தழீஇயவெச்சம் ; இனிக்கொற்றனும் வருவான் என்னும் பொருளைத் தந்தால் எதிரது தழீஇய எச்சம்.        

**ஈண்டு செல்வத்தைக் கொடுப்பதனால் அறமும், உறவோடு பகிர்வதால் இன்பமும் என்பது நிர்வாகத்தில் (சுற்றம் காவலாக இருப்பதால்) பொருளும் எய்தும் என்ற எச்ச உம்மையால் அறியப்படுகிறது. அறமும், இன்பமும் குறளில் இல்லை; ஆக்கம் எய்தும் என்றல்லாமல் ஆக்கமும் எய்தும் என்பதால் இறந்தது தழீஇய எச்ச உம்மை.**

## ஆங்கில கருத்தாக்கம் 


