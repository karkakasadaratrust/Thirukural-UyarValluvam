உ

## குறள் எண் 

**வாய்மை - குறள் - ௦௩௦௦ - 0300**  

## குறள் 

**யாம்மெய்யாக் கண்டவற்றுள் இல்லை எனைத்தொன்றும்  
வாய்மையின் நல்ல பிற.**

## கொண்டு கூட்டும் முறை

**யாம் மெய்யாக் கண்டவற்றுள், எனைத்தொன்றும் வாய்மையின் நல்ல பிற இல்லை**

## குறள் சாரம் 

**மெய்நூல்களில் சொல்லப்பட்ட எல்லாவற்றினும் உயர்ந்த அறம்**  
யாம் மெய்நூல்களாகப் படித்த நூல்களில் எந்த ஒரு இயல்பிலும் உண்மையைவிட உயர்வாகச் சொல்லப்பட்ட பிறஅறங்கள் இல்லை.  

## பரிமேலழகர் உரை

**யாம் மெய்யாக் கண்டவற்றுள்** - யாம் மெய்ந்நூல்களாகக் கண்ட நூல்களுள்,   

**எனைத்தொன்றும் வாய்மையின் நல்ல பிற இல்லை** - யாதொரு தன்மையாலும் வாய்மையின் மிக்கனவாகச் சொல்லப்பட்ட பிறஅறங்களில் இல்லை.  

## பரிமேலழகர் உரைகுறிப்பு   

மெய்உணர்த்துவனவற்றை மெய் என்றார்.   
அவையாவன தம்கண் மயக்கம்இன்மையின் பொருள்களை உள்ளவாறு உணரவல்லராய்க் காம வெகுளிகள் இன்மையின் அவற்றை உணர்ந்தவாறே உரைக்கவும் வல்லராய, இறைவர் அருளான் உலகத்தார் உறுதி எய்துதற்பொருட்டுக் கூறிய ஆகமங்கள்.  
அவையெல்லாவற்றினும் இஃது ஒப்பமுடிந்தது என்பதாம்.  
இவை மூன்றுபாட்டானும் இவ்வறத்தினது தலைமை கூறப்பட்டது.   

## பொருட்க்குறிப்பு 

மெய் உணர்த்துவனவற்றை **மெய்** என்றார்.   

அவையாவன   
தம்கண் மயக்கம் இன்மையின் பொருள்களை உள்ளவாறு உணரவல்லராய்க்   
காம வெகுளிகள் இன்மையின் அவற்றை உணர்ந்தவாறே உரைக்கவும் வல்லராய,  
இறைவர் அருளான் உலகத்தார் உறுதி எய்துதற் பொருட்டுக் கூறிய ஆகமங்கள்.  
அவையெல்லாவற்றினும் இஃது ஒப்பமுடிந்தது என்பதாம்.  

இவை மூன்றுபாட்டானும் (குறள் 0298 - 0300) இவ்வறத்தினது தலைமை கூறப்பட்டது.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/jZLk3L3AYCc?t=7538

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


