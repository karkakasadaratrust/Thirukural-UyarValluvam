உ

## குறள் எண் 

**குறிப்பறிதல் - குறள் - ௦௭௧௦ - 0710**  

## குறள் 

**நுண்ணியம் என்பார் அளக்கும்கோல் காணுங்கால்  
கண்அல்லது இல்லை பிற.**  

## கொண்டு கூட்டும் முறை

**நுண்ணியம் என்பார் அளக்கும் கோல் காணுங்கால் கண்அல்லது பிற இல்லை**  

## குறள் சாரம் 

**நுண்ணிய கருவி**  
தாம் நுட்பமான அறிவு பெற்றவர் ஆவோம் என்று இருக்கும் அமைச்சர், அரசரின் கருத்தை அளக்கும் கோல் எது என்றால், ஆராய்ந்து பார்த்தால் அவ் அரசரின் கண்ணைத் தவிரப் பிற இல்லை.  

## பரிமேலழகர் உரை

**நுண்ணியம் என்பார் அளக்கும் கோல்** - யாம் நுண்ணறிவுஉடையேம் என்றிருக்கும் அமைச்சர் அரசர்கருத்தினை அளக்குங் கோலாவது  

**காணுங்கால் கண்அல்லது பிற இல்லை** -ஆராயுமிடத்து அவர் கண்ணல்லது பிறஇல்லை. 

## பரிமேலழகர் உரைகுறிப்பு   

அறிவின் நுண்மை அஃதுடையார்மேல் ஏற்றப்பட்டது.  
இங்கிதம், வடிவு, தொழில், சொல்என்பன முதலாகப் பிறர்கருத்தளக்கும் அளவைகள் பல, அவையெல்லாம் முன்அறிந்த வழி அவரான் மறைக்கப்படும், நோக்கம் மனத்தோடு கலத்தலான் ஆண்டு மறைக்கப்படாதுஎன்பது பற்றி அதனையே பிரித்துக் கூறினார்.  
இனி அலைக்குங்கோல்என்று பாடம் ஓதி, நுண்ணியம்என்று இருக்கும் அமைச்சரை அரசரலைக்குங்கோலாவது கண்என உரைத்து, தன்வெகுளி நோக்கால் அவர் வெகுடற்குறிப்பு அறிகஎன்பது கருத்தாக்குவாரும்உளர்.  
இவை இரண்டுபாட்டானும் நுண்கருவி நோக்குஎன்பது கூறப்பட்டது.    

## பொருட்குறிப்பு 

இங்கிதம், வடிவு, தொழில், சொல்என்பன முதலாகப் பிறர்கருத்தளக்கும் அளவைகள் பல,  
அவையெல்லாம் முன்அறிந்த வழி அவரான் மறைக்கப்படும்,  
நோக்கம் மனத்தோடு கலத்தலான் ஆண்டு மறைக்கப்படாதுஎன்பது பற்றி அதனையே பிரித்துக் கூறினார்.   

இனி அலைக்குங்கோல்என்று பாடம் ஓதி,  
நுண்ணியம்என்று இருக்கும் அமைச்சரை அரசரலைக்குங்கோலாவது கண்என உரைத்து,  
தன்வெகுளி நோக்கால் அவர் வெகுடற்குறிப்பு அறிகஎன்பது கருத்தாக்குவாரும்உளர்.    

இவை இரண்டுபாட்டானும் (குறள் 0709 - 0710) நுண்கருவி நோக்குஎன்பது கூறப்பட்டது.     

## இலக்கணக்குறிப்பு  

அறிவின் நுண்மை அஃதுடையார்மேல் ஏற்றப்பட்டது.   

## உயர் வள்ளுவ வகுப்பு காணொளி

https://youtu.be/HETQ-KnfYZI?t=3547 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


