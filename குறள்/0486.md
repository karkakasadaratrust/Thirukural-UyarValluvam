உ

## குறள் எண் 

**காலமறிதல்  – குறள் - ௦௪௮௬ - 0486**  

## குறள் 

**ஊக்கம் உடையான் ஒடுக்கம் பொருதகர்  
தாக்கற்குப் பேரும் தகைத்து.**

## கொண்டு கூட்டும் முறை

**ஊக்கம் உடையான் ஒடுக்கம் பொரு தகர் தாக்கற்குப் பேரும் தகைத்து** 
 
## குறள் சாரம் 

வலிமிகுதியுடைய ஒருவன்,  
காலம் பார்த்திருக்கின்ற இருப்பின் சிறப்பு.  

## பரிமேலழகர் உரை

**ஊக்கம் உடையான் ஒடுக்கம்** - வலிமிகுதியுடைய அரசன் பகைமேற்செல்லாது காலம் பார்த்திருக்கின்ற இருப்பு,  

**பொரு தகர் தாக்கற்குப் பேரும் தகைத்து** - பொருகின்ற தகர் தன்பகை கெடப் பாய்தற்பொருட்டுப் பின்னே கால்வாங்கும்தன்மைத்து. 

## பரிமேலழகர் உரைகுறிப்பு   

உவமைக்கண் தாக்கற்கு என்றதனால், பொருளினும் வென்றிஎய்தற்பொருட்டு என்பது கொள்க.  
இதனான் அவ்விருப்பின் சிறப்புக் கூறப்பட்டது.    

## பொருட்குறிப்பு 

இதனான் அவ்விருப்பின் சிறப்புக் கூறப்பட்டது.    

## இலக்கணக்குறிப்பு  

உவமைக்கண் **தாக்கற்கு** என்றதனால், பொருளினும் வென்றிஎய்தற்பொருட்டு என்பது கொள்க.    

## உயர் வள்ளுவ வகுப்பு காணொளி

https://youtu.be/7paex_rV7CQ?t=1862

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

ஆடு பின்னால் செல்வது தாக்குவதற்கு ஏற்ற திறனை அதிகரிக்க; உவமையில் தாக்கற்கு என்பதை அரசனாகிய பொருளிலும் வைத்துப் பொருத்தி வெற்றி எய்தற்பொருட்டு பகைமேற் செல்லாது, காலம் வரும்வரை இருப்புக் கொள்ள வேண்டும் என்பதை வலியுறுத்தி இருப்பின் சிறப்புக் கூறப்பட்டது.

## இலக்கணக்குறிப்பு விளக்கம்

**உவமை** : பண்பு, தொழில், பயன், உரு என்ற நான்கன் காரணமாக ஒரு பொருளை அதன் தன்மை கொண்ட மற்றொரு பொருளோடு ஒப்பிட்டுக் கூறுவது உவமை.  

**ஈண்டு உவமை - ஆடு. பொருள் - அரசன்.** 

## ஆங்கில கருத்தாக்கம் 


