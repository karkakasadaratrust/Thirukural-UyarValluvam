உ

## குறள் எண் 

**அமைச்சு – குறள் – 0௬௩எ - 0637**  

## குறள் 

**செயற்கை யறிந்தக் கடைத்தும் உலகத்து  
இயற்கை அறிந்து செயல்.**  

## கொண்டு கூட்டும் முறை

**செயற்கை அறிந்தக்கடைத்தும் உலகத்து இயற்கை அறிந்து செயல்**

## குறள் சாரம் 

**உலகஇயற்கை அறிவதன் அவசியம்**  
நூல்கள் காட்டும் முறையில் தொழிலைச்செய்யும் வழிகளை அறிந்தபோதும்,  
அப்போதைக்கு உலகம் போகும் போக்கை அறிந்து அதற்குப் பொருத்தமானவற்றைச் செய்ய வேண்டும்.  

## பரிமேலழகர் உரை

**செயற்கை அறிந்தக்கடைத்தும்** - நூல் நெறியான் வினைசெய்யும் திறங்களை அறிந்தஇடத்தும்  

**உலகத்து இயற்கை அறிந்து செயல்** - அப்பொழுது நடக்கின்ற உலக இயற்கையை அறிந்து அதனோடு பொருந்தச் செய்க. 

## பரிமேலழகர் உரைகுறிப்பு   

கடைத்தும் என்புழி து பகுதிப்பொருள்விகுதி.  
நூல்நெறியே ஆயினும் உலகநெறியோடு பொருந்தாதன செய்யற்க, செய்யின் அது பழிக்கும் என இயற்கை அறிவால் பயன் கூறியவாறு.    

## பொருட்குறிப்பு 

நூல்நெறியே ஆயினும் உலகநெறியோடு பொருந்தாதன செய்யற்க,  
செய்யின் அது பழிக்கும்என இயற்கைஅறிவால் பயன் கூறியவாறு.  

## இலக்கணக்குறிப்பு  

**கடைத்தும்** என்புழி து பகுதிப்பொருள்விகுதி.   

## உயர் வள்ளுவ வகுப்பு காணொளி

https://youtu.be/3hKKaYHnEFM?t=897 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கடை** - கடன் (கடமை)  

## பொருட்குறிப்பு விளக்கம்

சிறந்த விதைநெல் சிறப்புப் பொருந்திய நிலத்தில் பன்மடங்கு விளையும்.  
இயற்கை அறிவு (மதிநுட்பம்) - நெல்;   
தன் திறமைக்கேற்ற (அறிவுக்கேற்ற) துறையைத் தேர்ந்தெடுத்தல் - நிலம்.  

இயற்கை அறிவுடன் (மதிநுட்பத்துடன்) உலகியலும் (இயற்கையை அறிதலும்) தொடர்புபட்டு செயல்படுதல் அமைச்சனின் கடன் (கடமை).   
அது பழிக்கும் - (ஈண்டு) உலகம் பழிக்கும் எனப் பொருள் கொள்ளல் வேண்டும்.  

## இலக்கணக்குறிப்பு விளக்கம்

**கடைத்தும்** என்புழி து பகுதிப்பொருள்விகுதி  
**பகுதி** - பகுபதத்தின் முதலில் நிற்பது பகுதியாகும், அப்பகுதியும் ஒரு முழுப் பொருளைக் கொடுக்கவல்லதாக இருக்கும். அப்பகுதி பெயர்ச் சொல்லாயின் பொருள், இடம், காலம், சினை, குணம், தொழில் என்னும் அறுவகைப் பெயர்ச் சொற்களுள் ஒன்றாகவும், வினைச் சொல்லாயின் விகுதி பெறாத ஏவல் வினையாகவும் அமையும். இதனை மேற்கொண்டு பகுதி, விகுதி எனப் பிரிக்க இயலாது.  
**விகுதி** - பகுபதத்தில் ஈற்றில் நின்று திணை, பால், எண், இடம் ஆகியவற்றை உணர்த்தும் உறுப்பு விகுதி எனப்படும். 
சான்று :  **கற்றான் = கல்+ற்+ஆன்**  
**கல்** - பகுதி (வினைப்பெயர்)
**ஆன்** - ஆண்பாலை உணர்த்தும் விகுதி. 

ஈண்டு கடைத்து என்பதில் கடை-பகுதி; து-விகுதி. து என்பது பகுதிப்பொருளாகிய கடன், கடமை என்பதையே உணர்த்தும் விகுதி. 

## ஆங்கில கருத்தாக்கம் 


