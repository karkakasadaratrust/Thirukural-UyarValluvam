உ

## குறள் எண் 

**நாடு - குறள் - 0௭௩௨ - 0732**  

## குறள் 

**பெரும்பொருளால் பெட்டக்க தாகி அரும்கேட்டால்  
ஆற்ற விளைவது நாடு.**  

## கொண்டு கூட்டும் முறை

**பெரும்பொருளால் பெட்டக்கது ஆகி அருங்கேட்டால் ஆற்ற விளைவது நாடு**

## குறள் சாரம் 

நாடு என்பதன் இலக்கணம்   

## பரிமேலழகர் உரை

**பெரும்பொருளால் பெட்டக்கது ஆகி** - அளவிறந்த பொருளுடைமையால் பிற தேயத்தாரானும் விரும்பத்தக்கதாய்  

**அருங்கேட்டால் ஆற்ற விளைவது நாடு** - கேடின்மையோடுகூடி மிகவிளைவதே நாடாவது.    

## பரிமேலழகர் உரைகுறிப்பு   

அளவிறப்பு, பொருள்களது பன்மைமேலும் தனித்தனி அவற்றின் மிகுதி மேலும் நின்றது. கேடாவது, மிக்க பெயல், பெயலின்மை, எலி, விட்டில், கிளி, அரசண்மை என்றிவற்றான் வருவது. 'மிக்க பெயலோடு பெயலின்மை எலி விட்டில் கிளி அக்கண் அரசண்மையோடு ஆறு'. இவற்றை வடநூலார் ஈதிகளென்ப. இவற்றுள் முன்னையவற்றது இன்மை அரசன் அறத்தானும், பின்னையது இன்மை அவன் மறத்தானும் வரும். இவ்வின்மைகளான் மிகவிளைவதாயிற்று.   

## பொருட்குறிப்பு 

அளவிறப்புப் பொருள்களது பன்மைமேலும் தனித்தனி அவற்றின் மிகுதி மேலும் நின்றது.   

**கேடாவது** - மிக்க பெயல், பெயலின்மை, எலி, விட்டில், கிளி, அரசண்மை என்றிவற்றான் வருவது.       

'மிக்க பெயலோடு பெயலின்மை எலி விட்டில் கிளி அக்கண் அரசண்மையோடு ஆறு'.   
இவற்றை வடநூலார் ஈதிகளென்ப.   
இவற்றுள் முன்னையவற்றது இன்மை அரசன் அறத்தானும், பின்னையது இன்மை அவன் மறத்தானும் வரும்.   

இவ்வின்மைகளான் மிகவிளைவதாயிற்று.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/WwpFVryk1nc?t=2610 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**பெட்டல்** - விரும்புதல் {பெட்ட-முதல்நிலைத் தொழிற்பெயர்}  
**பெட்டக்கது** - விரும்பத்தக்கது  
**பிற தேயத்தார்** - மற்ற நாடுகளில் வசிப்போர்  
**ஆற்ற விளைவது** - அதிக விளைச்சல்  
**அருங்கேடு** - குறைவான கேடு {அருமை-(ஈண்டு) மிகக்குறைவு}  
**ஈதி** - வடசொல்  

## பொருட்குறிப்பு விளக்கம்
அரசனின் அறமின்மை காரணம் : 
காரியங்கள் :  மிக்கபெயல் (அதிக மழை); பெயலின்மை (மழையின்மை); எலி, விட்டில், கிளி (விளைச்சலுக்குக் கேடு விளைவிப்பவை).  

அரசனின் மறமின்மை (வீரமின்மை) காரணம் : 
காரியம் : அரசண்மை (எதிரிகள்)  

## இலக்கணக்குறிப்பு விளக்கம்


## ஆங்கில கருத்தாக்கம் 


