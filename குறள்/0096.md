உ

## குறள் எண் 

**இனியவை கூறல் – குறள் - ௦௦௯௬ - 0096**  

## குறள் 

**அல்லவை தேய அறம்பெருகும் நல்லவை  
நாடி இனிய சொலின்.** 

## கொண்டு கூட்டும் முறை

**நல்லவை நாடி இனிய சொலின், அல்லவை தேய அறம் பெருகும்**  

## குறள் சாரம் 

பிறர்க்கு நன்மை தரும் சொற்களை ஆராய்ந்து, இனியவை பேசும்போது, அவனுக்கு, மறுமையில் பாவங்கள் குறைந்து, அறம் பெருகும்.

## பரிமேலழகர் உரை

**நல்லவை நாடி இனிய சொலின்** -  
பொருளால்,  
பிறர்க்கு நன்மை பயக்கும் சொற்களை,  
மனத்தான் ஆராய்ந்து,  
இனியவாக ஒருவன் சொல்லுமாயின்  

**அல்லவை தேய அறம் பெருகும்** - அவனுக்குப் பாவங்கள் தேய, அறம் வளரும்.  

## பரிமேலழகர் உரைகுறிப்பு   

தேய்தல் தன் பகையாகிய அறம் வளர்தலின் தனக்கு நிலையின்றி மெலிதல்.  
"தவத்தின்முன் நில்லாதாம் பாவம்" ( நாலடியார்.51) என்பதூஉம் இப்பொருட்டு.  
நல்லவை நாடிச் சொல்லுங்காலும் கடியவாகச் சொல்லின், அறன் ஆகாது என்பதாம்.  
இதனான் மறுமைப்பயன் கூறப்பட்டது. 

## பொருட்குறிப்பு 

**தேய்தல்** - தன் பகையாகிய அறம் வளர்தலின் தனக்கு நிலையின்றி மெலிதல். 

_**"தவத்தின்முன் நில்லாதாம் பாவம்" ( நாலடியார்.51)**_ என்பதூஉம் இப்பொருட்டு.  

நல்லவை நாடிச் சொல்லுங்காலும் கடியவாகச் சொல்லின்,  
அறன் ஆகாது என்பதாம்.  

இதனான் மறுமைப்பயன் கூறப்பட்டது. 

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/Fkn5aUPWyAU?t=7238

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

>**நாலடியார் - 51	6-துறவு**  

>விளக்குப் புகஇருள் மாய்ந்தாங்கு ஒருவன்  
>தவத்தின்முன் நில்லாதாம் பாவம் - விளக்குநெய்  
>தேய்விடத்துச் சென்றிருள் பாய்ந்தாங்கு நல்வினை  
>தீர்விடத்து நிற்குமாம் தீது. 	51

>விளக்கொளி வர, அங்கே இருந்த இருள் அகல்வது போல, ஒருவன் செய்த  
>தவத்தின் முன்னே பாவம் விலகும், விளக்கில் எண்ணெய் குறையும்போது,  
>இருள் பரவுவது போல் நல்வினை நீங்குமிடத்துப் பாவம் நிலைத்து நிற்கும். 

## இலக்கணக்குறிப்பு விளக்கம்


## ஆங்கில கருத்தாக்கம் 


