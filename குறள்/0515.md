உ

## குறள் எண் 

**தெரிந்து வினையாடல்  – குறள் - ௦ரு௧ரு - 0515**  

## குறள் 

**அறிந்தாற்றிச் செய்கிற்பாற்கு அல்லால் வினைதான்  
சிறந்தானென் றேவற்பாற் றன்று.**

## கொண்டு கூட்டும் முறை

**அறிந்து ஆற்றிச் செய்கிற்பாற்கு அல்லால், வினைதான் சிறந்தான் என்று ஏவற்பாற்றன்று**

## குறள் சாரம் 

வேலையின் இயல்பு,  
அறிவாலும், ஆற்றலாலும் தாம் முடியுமே ஒழிய அன்பால்முடியாது.  

## பரிமேலழகர் உரை

**அறிந்து ஆற்றிச் செய்கிற்பாற்கு அல்லால்** - செய்யும்உபாயங்களை அறிந்து செயலானும் இடையூறுகளானும் வரும் துன்பங்களைப் பொறுத்து முடிவுசெய்ய வல்லானையல்லது,  

**வினைதான் சிறந்தான் என்று ஏவற்பாற்றன்று** - வினைதான் இவன் நம்மாட்டு அன்புடையன் என்று பிறனொருவனை ஏவும் இயல்புடைத்தன்று. 

## பரிமேலழகர் உரைகுறிப்பு   

செய்கிற்பாற்கென்பது வேற்றுமை மயக்கம்.  
அறிவுஆற்றல்களான் அல்லது அன்பான் முடியாதென இதனான் வினையினதியல்பு கூறப்பட்டது.     

## பொருட்குறிப்பு 
  
அறிவுஆற்றல்களான் அல்லது அன்பான் முடியாதென இதனான் வினையினதியல்பு கூறப்பட்டது. 

## இலக்கணக்குறிப்பு  

**செய்கிற்பாற்கென்பது** வேற்றுமை மயக்கம்.  

## உயர் வள்ளுவ வகுப்பு காணொளி

https://youtu.be/S442fUCtSTA?t=350

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

சொற்றொடர்களில் பொருள் ஐயம் நீங்கி நன்கு பொருள் விளங்குவதற்காகப் பெயர்களோடு சேர்க்கப்படும் உறுப்புக்கு உருபு என்று பெயர். இதனால் வேறுபடுத்தப்படும் பெயரின் பொருளுக்கு வேற்றுமை என்று பெயர். இவ்வேற்றுமை தமிழில் எட்டு வகைப்படும்.   உருபு மயக்கம் - தொடர்களில்,  பொருளுக்கு ஏற்றவாறு ஒரு வேற்றுமை உருபு அமையவேண்டிய இடத்தில், இன்னொரு வேற்றுமை உருபு வந்தமைந்து விடும். இங்ஙனம் வந்தமைந்தபோதும் பொருள் மாறாது. இதற்கு உருபு மயக்கம் என்று பெயர்.                            
**நான்காம் வேற்றுமை உருபு - கு.**    
**இரண்டாம் வேற்றுமை உருபு - ஐ.**      

**ஈண்டு செய்வார்க்கு (நான்காம் வேற்றுமை உருபு) என்பது செய்வானை என்று ஐ (இரண்டாம் வேற்றுமை)  உருபு பெற்று வருவதால் வேற்றுமை மயக்கம்.**

## ஆங்கில கருத்தாக்கம் 


