உ

## குறள் எண் 

**படர்மெலிந்து இரங்கல் - குறள் - கக௬ரு - 1165**

## குறள் 

**துப்பின் எவனாவர் மன்கொல் துயர்வரவு  
நட்பினுள் ஆற்று பவர்.**

## கொண்டு கூட்டும் முறை

**நட்பினுள் துயர்வரவு ஆற்றுபவர் துப்பின் எவனாவர்கொல்**

## குறள் சாரம் 


## பரிமேலழகர் உரை

தூது விடாமைநோக்கித் தோழியோடு புலந்து சொல்லியது. 

**நட்பினுள் துயர்வரவு ஆற்றுபவர்** - இன்பஞ்செய்தற்குரிய நட்பின்கண்ணே துன்பவரவினைச் செய்ய வல்லவர் 

**துப்பின் எவனாவர் கொல்** - துன்பம் செய்தற்குரிய பகைமைக்கண் என்செய்வர் கொல்லோ?

## பரிமேலழகர் உரைகுறிப்பு   

துப்புப் பகையுமாதல் துப்பெதிர்ந்தோர்க்கே யுள்ளாச் சேய்மையன் நட்பெதிர்ந் தோர்க்கே அங்கை யண்மையன் என்பதனானும் அறிக. அப்பகைமை ஈண்டுக் காணாமையின் அவர் செய்வதும் அறியப் பெற்றிலேம் என்பதுபட நின்றமையின், மன் ஒழியிசைக்கண் வந்தது. துயர் வருதலை விலக்கலாயிருக்க அது செய்கின்றிலை எனப் புலக்கின்றமையின், துயர்வரவு செய்தாளாக்கியும் பிறளாக்கியும் கூறினாள்.

## பொருட்குறிப்பு 

துப்புப் பகையுமாதல் 'துப்பெதிர்ந்தோர்க்கே யுள்ளாச் சேய்மையன் நட்பெதிர்ந் தோர்க்கே அங்கை யண்மையன்' (புறநா.380) என்பதனானும் அறிக. 

துயர் வருதலை விலக்கலாயிருக்க அது செய்கின்றிலை எனப் புலக்கின்றமையின், துயர்வரவு செய்தாளாக்கியும் பிறளாக்கியும் கூறினாள்.

## இலக்கணக்குறிப்பு  

அப்பகைமை ஈண்டுக் காணாமையின் 'அவர் செய்வதும் அறியப் பெற்றிலேம்' என்பதுபட நின்றமையின், **மன்** ஒழியிசைக்கண் வந்தது. 

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**புறநானூறு 380. சேய்மையும் அணிமையும்!**

>தென் பவ்வத்து முத்துப் பூண்டு  
>வட குன்றத்துச் சாந்தம் உரீ இ.  
>. . . . . . . ங்கடல் தானை,  
>இன்னிசைய விறல் வென்றித்,  
>தென் னவர் வய மறவன்,  	

>மிசைப் பெய்தநீர் கடல்பரந்து முத்தாகுந்து,  
>நாறிதழ்க் குளவியொடு கூதளம் குழைய,  
>தேறுபெ. . . . . . . . த்துந்து,  
>தீஞ்சுளைப் பலவின் நாஞ்சிற் பொருநன்;  
>துப்புஎதிர்ந் தோர்க்கே உள்ளாச் சேய்மையன்;  	

>நட்புஎதிர்ந் தோர்க்கே அங்கை நண்மையன்;  
>வல்வேல் கந்தன் நல்லிசை யல்ல,  
>. . . த்தார்ப் பிள்ளையஞ் சிறாஅர்;  
>அன்னன் ஆகன் மாறே, இந்நிலம்  
>இலம்படு காலை ஆயினும்,  	

>புலம்பல்போ யின்று, பூத்தஎன் கடும்பே.  	

>நாஞ்சில் நாட்டில் இருந்துகொண்டு நாடாண்ட கந்தன் என்பவன் தென்னவனாகிய பாண்டியனின் படைத்தலைவன். அவனது படையினர் தென்கடலில் பிறந்த முத்தாரம் அணிந்திருப்பர். வடமலையில் பிறந்த சந்தனத்தை அரைத்துப் பூசிக்கொண்டிருப்பர். இந்தக் கந்தன்மீது பெய்து ஓடிய நீர்தான் கடலில் பாய்ந்து முத்தாக மாறும். (புலவர் புகழாரம்) இவன் குளவி, கூதளம் ஆகிய பூக்களால் கட்டப்பட்ட மாலையை அணிந்திருப்பான். வேலேந்திப் போரிடுவான். இவனது நாஞ்சில்நாடு பலாமரங்களை மிகுதியாக உடையது. வலிமையுடன் எதிர்ப்பவர்களும் இவன் பகைமையை நினைத்துக்கூடப் பார்க்கமாட்டார்கள். இவன் நட்பினை எதிர்கொண்டோர் உள்ளங்கையில் நட்பின் அடையாளமாக இவன் தந்த பொருள்கள் இருக்கும். இவன் பிள்ளை உள்ளம் கொண்டவன். நிலத்துக்கே வறுமை வந்துவிட்டாலும் இவனோடு சேர்ந்து பூத்துக்கிடக்கும் என் (புலவரின்) சுற்றத்தார் புலம்பல்.  

>http://www.tamilsurangam.in/literatures/ettuthogai/purananooru/purananooru_380.html

## இலக்கணக்குறிப்பு விளக்கம்


## ஆங்கில கருத்தாக்கம் 


