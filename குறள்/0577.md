உ

## குறள் எண் 

**கண்ணோட்டம் – குறள் – 0ருஎஎ - 0577**  

## குறள் 

**கண்ணோட்டம் இல்லவர் கண்இலர் கண்உடையார்  
கண்ணோட்டம் இன்மையும் இல்.**  

## கொண்டு கூட்டும் முறை

**கண்ணோட்டம் இல்லவர் கண் இலர் கண் உடையார் கண்ணோட்டம் இன்மையும் இல்**

## குறள் சாரம் 

**கண்ணைப் பெற்றால் இருக்கவேண்டிய குணம்**  
கண்இரக்கம் காட்டாதவர்கள் கண்ணைப் பெற்றவர்கள் இல்லை.  
கண்ணைப் பெற்றவர்கள் கண்இரக்கம் இல்லாதவராகவும் இருக்கமாட்டார்கள்.  

## பரிமேலழகர் உரை

**கண்ணோட்டம் இல்லவர் கண் இலர்** - கண்ணோட்டம்இல்லாதவர் கண்ணுடையரும்அல்லர்    

**கண் உடையார் கண்ணோட்டம் இன்மையும் இல்** - கண்ணுடையவர் கண்ணோட்டம்இலராதலும் இல்லை.

## பரிமேலழகர் உரைகுறிப்பு   

கண்ணுடையராயின் காட்சிக்கண்ணே அஃதுஓடும் என்பதுபற்றிக் கண்ணோட்டம்இல்லவர் கண்ணிலர் எனக்கூறியபின் அதனை எதிர்மறை முகத்தான் விளக்கினார்.  
உம்மை இறந்தது தழீஇய எச்ச உம்மை.  
இவை இரண்டு பாட்டானும் கண்ணோடாதாரது இழிபு கூறப்பட்டது.    

## பொருட்குறிப்பு 

கண்ணுடையராயின் காட்சிக்கண்ணே அஃதுஓடும் என்பதுபற்றிக் **கண்ணோட்டம்இல்லவர் கண்ணிலர்** எனக்கூறியபின் அதனை எதிர்மறை முகத்தான் விளக்கினார்.  

 
இவை இரண்டு பாட்டானும் ( குறள் 0576 - 0577 ) கண்ணோடாதாரது இழிபு கூறப்பட்டது. 

## இலக்கணக்குறிப்பு  

உம்மை இறந்தது தழீஇய எச்ச உம்மை.   

## உயர் வள்ளுவ வகுப்பு காணொளி

https://youtu.be/auV1Hnza2LE?t=777 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**இன்மை** - இல்லை   

## பொருட்குறிப்பு விளக்கம்
  
**காட்சிக்கண்ணே அஃதுஓடும்** - தன்னோடு பயின்றாரைக் கண்டால் கண்ணோட்டம் நிகழும்  

## இலக்கணக்குறிப்பு விளக்கம்

**இறந்தது தழீஇய எச்ச உம்மை** :- சான்று : சாத்தனும் வந்தான் - இங்கே கொற்றன் வந்தது அன்றி என்னும் பொருளைத் தந்தால் இறந்தது தழீஇயவெச்சம் ; இனிக்கொற்றனும் வருவான் என்னும் பொருளைத் தந்தால் எதிரது தழீஇய எச்சம்.          

ஈண்டு கண்ணுடையரும் அல்லர் என்றமையால், கருணையும் இல்லை; கண்ணும் இல்லை.  கண்ணும் இல்லை என்பது எச்ச உம்மையாக உரைக்கப்படுகிறது. 

## ஆங்கில கருத்தாக்கம் 


