உ

## குறள் எண் 

**அவா அறுத்தல் - குறள் - ௦௩௬௧ - 0361**  

## குறள் 

**அவாஎன்ப எல்லா உயிர்க்கும்எஞ் ஞான்றும்  
தவாஅப் பிறப்பீனும் வித்து.**

## கொண்டு கூட்டும் முறை

**எல்லாஉயிர்க்கும் எஞ்ஞான்றும் தவாப் பிறப்பு ஈனும் வித்து, அவா என்ப**

## குறள் சாரம் 

பிறப்பிற்கு காரணமாகிய வித்து  (( அ )) பிறப்பிற்கு வித்து அவாவே      

## பரிமேலழகர் உரை

**எல்லாஉயிர்க்கும் எஞ்ஞான்றும் தவாப் பிறப்பு ஈனும் வித்து** - எல்லாஉயிர்கட்கும் எக்காலத்தும் கெடாது வருகின்ற பிறப்பினை விளைக்கும் வித்து  

**அவா என்ப** - அவா என்று சொல்லுவர் நூலோர். 

## பரிமேலழகர் உரைகுறிப்பு   

உடம்பு நீங்கிப்போம்காலத்து அடுத்த வினையும், அது காட்டும் கதிநிமித்தங்களும், அக்கதிக்கண் அவாவும் உயிரின்கண் முறையே வந்துதிப்ப, அறிவை மோகம் மறைப்ப, அவ்வுயிரை அவ்வவா அக்கதிக்கண் கொண்டு செல்லும்ஆகலான், அதனைப் பிறப்பீனும் வித்து என்றும், கதிவயத்தான் உளதாய அவ்வுயிர் வேறுபாட்டினும் அவை தன்மை திரியும் உற்சர்ப்பிணி, அவசர்ப்பிணி என்னும் கால வேறுபாட்டினும் அது வித்தாதல் வேறு படாமையின் எல்லா உயிர்க்கும் எஞ்ஞான்றும் என்றும், இஃது எல்லாச் சமயங்கடகும் ஒத்தலான் என்ப என்றும் கூறினார்.   
இதனான் பிறப்பிற்கு அவா வித்தாதல் கூறப்பட்டது.    

## பொருட்குறிப்பு 

உடம்பு நீங்கிப்போம்காலத்து  அடுத்த வினையும்,   
* அது காட்டும் கதிநிமித்தங்களும்,  
* அக்கதிக்கண் அவாவும் உயிரின்கண் முறையே வந்துதிப்ப,  
* அறிவை மோகம் மறைப்ப, அவ்வுயிரை அவ்வவா அக்கதிக்கண் கொண்டு செல்லும்ஆகலான், அதனைப் **பிறப்பீனும் வித்து** என்றும்,  

கதிவயத்தான் உளதாய அவ்வுயிர் வேறுபாட்டினும்  
அவை தன்மை திரியும் உற்சர்ப்பிணி, அவசர்ப்பிணி என்னும் கால வேறுபாட்டினும் அது (அவா ) வித்தாதல் வேறு படாமையின் **எல்லா உயிர்க்கும் எஞ்ஞான்றும்** என்றும்,   
இஃது எல்லாச் சமயங்கடகும் ஒத்தலான் **என்ப** என்றும் கூறினார்.  

இதனான் பிறப்பிற்கு அவா வித்தாதல் கூறப்பட்டது.    

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/hGkk9GDCYuE?t=1136

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கதி** - பிறவிகள்  
**நிமித்தம்** - காரணங்கள்  
**தவா** - கெடாது 
**எஞ்ஞான்றும்** - எப்பொழுதும்  
**உற்சர்ப்பிணி** - ஆகூழ் வரும் காலம்   
**அவசர்ப்பிணி** - போகூழ் வரும் காலம் 

## பொருட்குறிப்பு விளக்கம்  

உடம்பு நீங்கிப்போம்காலத்து  அடுத்த வினையும் - உயிர் உடம்பை நீங்கும் பொழுது நினைவால் செய்யும் செயலும் 

ஆறுமுகநாவலர்  விளக்கம்   

**உற்சர்ப்பிணியாவது** - உலகம் வாழ்நாள் போகமுதலியவற்றான் வளர்பிறைபோலக் பெருகுங்காலம்.   
**அவசர்ப்பிணியாவது** - அஃது அவற்றார் தேய்பிறைபோலச் சுருங்குங்காலம்.  
 
## இலக்கணக்குறிப்பு விளக்கம்


## ஆங்கில கருத்தாக்கம் 


