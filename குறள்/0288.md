உ

## குறள் எண் 

**கள்ளாமை - குறள் - 0உஅஅ - 0288**  

## குறள் 

**அளவறிந்தார் நெஞ்சத் தறம்போல நிற்கும்  
களவறிந்தார் நெஞ்சில் கரவு.**

## கொண்டு கூட்டும் முறை

**அளவு அறிந்தார் நெஞ்சத்து அறம்போல நிற்கும், களவு அறிந்தார் நெஞ்சில் கரவு** 

## குறள் சாரம் 

**திருட்டும் வஞ்சனையும் சேர்ந்தே இருக்கும்**  
அவ்அளத்தலையே (குறள் 0286) தொடர்ந்து செய்தவர்களின் நெஞ்சத்தில் அறம் நிலைபெற்று இருப்பதைப்போல,  
திருட்டையே பழக்கமாகக் கொண்டவர்களின் நெஞ்சத்தில் வஞ்சனை நிலைபெற்று இருக்கும்.  

## பரிமேலழகர் உரை

**அளவு அறிந்தார் நெஞ்சத்து அறம்போல நிற்கும்** - அவ்வளத்தலையே பயின்றவர் நெஞ்சத்து அறம் நிலைபெற்றாற்போல நிலைபெறும்,   

**களவு அறிந்தார் நெஞ்சில் கரவு** - களவையே பயின்றவர் நெஞ்சத்து வஞ்சனை. 

## பரிமேலழகர் உரைகுறிப்பு   

உயிர் முதலியவற்றை அளந்தறிந்தார்க்குத் துறவறம் சலியாது நிற்கும் என்பது அவ்வுவமையால் பெற்றாம்.   
களவோடு மாறின்றி நிற்பது இதனால் கூறப்பட்டது.   

## பொருட்க்குறிப்பு 
  
களவோடு மாறின்றி நிற்பது இதனால் கூறப்பட்டது.    

## இலக்கணக்குறிப்பு  

உயிர் முதலியவற்றை அளந்தறிந்தார்க்குத் துறவறம் சலியாது நிற்கும் என்பது அவ்வுவமையால் பெற்றாம்.
 
## உயர் வள்ளுவ வகுப்பு காணொளி

https://youtu.be/FhxwqyDy6Ng?t=6540

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கரவு** - வஞ்சனை  
**சலித்தல்** - (ஈண்டு) தடுமாறுதல்  

## பொருட்க்குறிப்பு விளக்கம்


## இலக்கணக்குறிப்பு விளக்கம்

**உவமை** : பண்பு, தொழில், பயன், உரு என்ற நான்கன் காரணமாக ஒரு பொருளை அதன் தன்மை கொண்ட மற்றொரு பொருளோடு ஒப்பிட்டுக் கூறுவது உவமை.      

உயிரை அளந்தவர் நெஞ்சில் துறவறம் தடுமாறாமல் நிற்பதுபோல, களவறிந்தார் நெஞ்சில் வஞ்சனை நிற்கும்.  எனவே, களவு இருக்குமிடத்தில் வஞ்சனை நிற்கும் என்பதை விளக்க வந்த உவமை. 

## ஆங்கில கருத்தாக்கம் 


