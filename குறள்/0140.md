உ

## குறள் எண் 

**ஒழுக்கமுடைமை - குறள் - ௦௧௪௦ - 0140**  

## குறள் 

**உலகத்தோடு ஒட்ட ஒழுகல் பலகற்றும்  
கல்லார் அறிவிலா தார்.** 

## கொண்டு கூட்டும் முறை

**உலகத்தோடு ஒட்ட ஒழுகல் கல்லார், பல கற்றும் அறிவிலாதார்**  

## குறள் சாரம் 

**கல்வியின் பயன் அறிவு, அறிவின் பயன் ஒழுக்கம் என்பதை கற்காதவர்கள் பெறும் பயன்**   
உலகத்தோடு ஒத்து நடக்காதவர்கள் படிக்காதவர்கள்,  
பலநூல்களை அவர்கள் படித்திருந்தாலும் அறிவு இல்லாதவர்களே ஆவர்.  

## பரிமேலழகர் உரை

**உலகத்தோடு ஒட்ட ஒழுகல் கல்லார்** - உலகத்தோடு பொருந்த ஒழுகுதலைக் கல்லாதார்,  

**பல கற்றும் அறிவிலாதார்** - பல நூல்களையும் கற்றாராயினும், அறிவிலாதார்.  

## பரிமேலழகர் உரைகுறிப்பு   

உலகத்தோடு பொருந்த ஒழுகுதலாவது உயர்ந்தோர் பலரும் ஒழுகிய ஆற்றான் ஒழுகுதல்.  
அறநூல் சொல்லியவற்றுள் இக்காலத்திற்கு ஏலாதன ஒழிந்து சொல்லாதனவற்றுள் ஏற்பன கொண்டு வருதலான் அவையும் அடங்க உலகத்தோடு ஒட்ட என்றும், கல்விக்குப் பயன் அறிவும் அறிவிற்குப் பயன் ஒழுக்கமும் ஆகலின் அவ்வொழுகுதலைக் கல்லாதார் பலகற்றும் அறிவிலாதார் என்றும் கூறினார்.  
ஒழுகுதலைக் கற்றலாவது அடிப்படுதல்.  
இவை இரண்டு பாட்டானும் சொல்லானும் செயலானும் வரும் ஒழுக்கங்கள் எல்லாம் ஒருவாற்றான் தொகுத்துக் கூறப்பட்டன.  

## பொருட்க்குறிப்பு 

**உலகத்தோடு பொருந்த ஒழுகுதலாவது** - உயர்ந்தோர் பலரும் ஒழுகிய ஆற்றான் ஒழுகுதல்.    

* அறநூல் சொல்லியவற்றுள் இக்காலத்திற்கு ஏலாதன ஒழிந்து சொல்லாதனவற்றுள் ஏற்பன கொண்டு வருதலான் அவையும் அடங்க **உலகத்தோடு ஒட்ட** என்றும்,  
* கல்விக்குப் பயன் அறிவும் அறிவிற்குப் பயன் ஒழுக்கமும் ஆகலின் அவ்வொழுகுதலைக் கல்லாதார் **பலகற்றும்அறிவிலாதார்** என்றும் கூறினார்.    

**ஒழுகுதலைக் கற்றலாவது** - அடிப்படுதல்.    

இவை இரண்டு பாட்டானும் (குறள் 0139 - 0140) சொல்லானும் செயலானும் வரும்ஒழுக்கங்கள் எல்லாம் ஒருவாற்றான் தொகுத்துக் கூறப்பட்டன.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/w2s_g_QAYDw?t=9584

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஆற்றான் ஒழுகுதல்** - வழியைப் பின்பற்றுதல்  
**ஆறு** - வழி  
**அடிப்படுதல்** - ஒருவர் சென்ற அடியிலே (வழியிலே) செல்லுதல்   

## பொருட்க்குறிப்பு விளக்கம்

**உலகத்தோடு பொருந்த ஒழுகுதலாவது** - உயர்ந்தோர் பலரும் பின்பற்றிய ஒழுக்கத்தைப் பின்பற்றுதல்.  
**ஒழுகுதலைக் கற்றலாவது** - ஒழுக்கத்தை பலமுறை பின்பற்றி பழகுதல்.  

## இலக்கணக்குறிப்பு விளக்கம்


## ஆங்கில கருத்தாக்கம் 


