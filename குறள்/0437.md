உ

## குறள் எண் 

**குற்றங்கடிதல் – குறள் - ௦௪௩௭ - 0437**  

## குறள் 

**செயற்பால செய்யாது இவறியான் செல்வம்  
உயற்பாலது இன்றிக் கெடும்.**

## கொண்டு கூட்டும் முறை

**செயற்பால செய்யாது இவறியான் செல்வம் உயற்பாலது அன்றிக் கெடும்**

## குறள் சாரம் 
**பொருளால் காலத்தில் கிடைக்கும் பயன்பாடு இழத்தல்**  
பொருளால் தனக்குச் அறம் பொருள் இன்பங்கள் முதலியவற்றைச் செய்து கொள்ளாது,  
அதன்கண் பற்றுள்ளம் செய்தானது செல்வம், பின் கெடும்.  

## பரிமேலழகர் உரை

**செயற்பால செய்யாது இவறியான் செல்வம்** - பொருளால் தனக்குச் செய்து கொள்ளப்படுமவற்றைச் செய்து கொள்ளாது அதன்கண் பற்றுள்ளம் செய்தானது செல்வம்  

**உயற்பாலது அன்றிக் கெடும்** - பின் உளதாம்பான்மைத்தன்றி வறிதே கெடும்.   

## பரிமேலழகர் உரைகுறிப்பு   

செயற்பால ஆவன அறம் பொருள் இன்பங்கள்.  
பொருளாற் பொருள் செய்தலாவது பெருக்குதல்; அது 'பொன்னின் ஆகும் பொருபடை அப்படை, தன்னின் ஆகும் தரணி, தரணியில், பின்னை ஆகும் பெரும்பொருள், அப்பொருள், துன்னும் காலைத் துன்னாதன இல்லையே'  (சீவகசிந்தாமணி - விமலையார் இலம்பகம் - 1923 - 35.) என்பதனான் அறிக.  
அறம் செய்யாமையானும் பொருள் பெருக்காமையானும் உயற்பாலதன்றி என்றும், இன்பப்பயன் கொள்ளாமையின் கெடும், என்றும் கூறினார்.  
உயற் பாலதின்றி என்று பாடம் ஓதுவாரும் உளர்.    

## பொருட்குறிப்பு 

**செயற்பால ஆவன** அறம் பொருள் இன்பங்கள்.  

**பொருளாற் பொருள் செய்தலாவது** - பெருக்குதல்.  
அது _**'பொன்னின் ஆகும் பொருபடை அப்படை, தன்னின் ஆகும் தரணி, தரணியில், பின்னை ஆகும் பெரும்பொருள், அப்பொருள், துன்னும் காலைத் துன்னாதன இல்லையே'  (சீவகசிந்தாமணி - விமலையார் இலம்பகம் - 1923 - 35.)**_ என்பதனான் அறிக.  

அறம் செய்யாமையானும் பொருள் பெருக்காமையானும் **உயற்பாலதன்றி** என்றும்,  
இன்பப்பயன் கொள்ளாமையின் **கெடும்**, என்றும் கூறினார்.  

உயற் பாலதின்றி என்று பாடம் ஓதுவாரும் உளர்.    

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/jqDaI3nFyBc?t=2570

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

>**சீவகசிந்தாமணி - விமலையார் இலம்பகம் - 1923. - 35**  

>**பொன்னின் ஆகும் பொருபடை அப்படை  
>தன்னின் ஆகும் தரணி தரணியில்  
>பின்னை ஆகும் பெரும் பொருள் அப் பொருள்  
>துன்னும் காலைத் துன்னாதன இல்லையே.**

>**பொன்னின் பொருபடை ஆகும்** - இப் பொருளாலே போருக்குரிய படையுண்டாகும்.  
>**அப் படைதன்னின் தரணி ஆகும்** - அப்படையினாலே நாடு கிடைக்கும்.   
>**தரணியின் பின்னைப் பெரும் பொருள் ஆகும்** - நாட்டினாலே பிறகு பெரிய பொருள் கிடைக்கும்.    
>**அப்பொருள் துன்னும் காலைத் துன்னாதன இல்லை** - அப்பொருள் கைகூடுமானால் வீடும் கிடைக்கும்.  


>பொன் - ஈண்டுப் பொருள், பொருபடை : வினைத் தொகை, தரணி - நிலம், துன்னாதன இல்லை எனவே வீடும் கிடைக்கும் என்றாளாயிற்று. துன்னாதன் - எய்துதற்கரியன.    

>http://www.tamilvu.org/ta/library-l3300-html-l3300ind-133223

## இலக்கணக்குறிப்பு விளக்கம்


## ஆங்கில கருத்தாக்கம் 


