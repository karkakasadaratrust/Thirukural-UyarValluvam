உ

## குறள் எண் 

**நெஞ்சோடுகிளத்தல் - குறள் - கஉரு0 - 1250**

## குறள் 

**துன்னாத் துறந்தாரை நெஞ்சத்து உடையேமா  
இன்னும் இழத்தும் கவின்.** 

## கொண்டு கூட்டும் முறை

**துன்னாத துறந்தாரை நெஞ்சத்து உடையேமா இன்னும் கவின் இழத்தும்**

## குறள் சாரம் 


## பரிமேலழகர் உரை

அவரை மறந்தாற்றல் வேண்டும் என்பதுபடச் சொல்லியது. 

**துன்னாத துறந்தாரை நெஞ்சத்து உடையேமா** - நம்மைக் கூடாவண்ணம் துறந்துபோயினாரை நாம் அகத்து உடையேமாக 

**இன்னும் கவின் இழத்தும்** - முன்இழந்த புறக்கவினேயன்றி நின்ற அகக்கவினும் இழப்பேம்

## பரிமேலழகர் உரைகுறிப்பு   

'குன்றின், நெஞ்சுபக எறிந்த அஞ்சுடர் நெடுவேல்' என்புழிப்போல் நெஞ்சு என்பது ஈண்டும் அகப் பொருட்டாய் நின்றது. அவர் நம்மைத் துன்னாமல் துறந்தாராகவும், நாம் அவரை மறத்தல் மாட்டேமாகவும், போன மெய்க்கவினே அன்றி நின்ற நிறையும் இழப்பேம் என்பதாம்.

## பொருட்குறிப்பு 

'குன்றின், நெஞ்சுபக எறிந்த அஞ்சுடர் நெடுவேல்' (குறுந்.கடவுள்வாழ்த்து) என்புழிப்போல் **நெஞ்சு** என்பது ஈண்டும் அகப் பொருட்டாய் நின்றது. 

'அவர் நம்மைத் துன்னாமல் துறந்தாராகவும், நாம் அவரை மறத்தல் மாட்டேமாகவும், போன மெய்க்கவினே அன்றி நின்ற நிறையும் இழப்பேம்' என்பதாம்.

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**குறுந்தொகை - கடவுள் வாழ்த்து**
    
>தாமரை புரையுங் காமர் சேவடிப்    
>பவழத் தன்ன மேனித் திகழொளிக்   
>குன்றி யேய்க்கு முடுக்கைக் குன்றின்   
>நெஞ்சுபக வெறிந்த வஞ்சுடர் நெடுவேற்    
>சேவலங் கொடியோன் காப்ப    
>ஏம வைக லெய்தின்றா லுலகே. 

>  ~ பாரதம் பாடிய பெருந்தேவனார்.

>(பதவுரை) 
>தாமரை புரையும் காமர் சேவடி - தாமரை மலரைப் போன்ற அழகிய செம்மையாகிய திருவடியையும்,   
>பவழத்து அன்ன மேனி - பவழத்தை ஒத்த சிவந்த நிறத்தையும்,   
>திகழ் ஒளி - விளங்கா நின்ற ஒளியையும்,   
>குன்றி ஏய்க்கும் உடுக்கை - குன்றிமணியை ஒக்கும் சிவந்த ஆடையையும்,   
>குன்றின் நெஞ்சுபக எறிந்த அம் சுடர் நெடு வேல் - கிரவுஞ்ச மலையினது நடுவிடம் பிளக்கும்படி வீசிய அழகிய ஒளியை உடைய நெடிய வேற் படையையும்,   
>சேவல் அம் கொடியோன் - கோழிச் சேவலை வரைந்த கொடியையு முடைய முருகக் கடவுள்,   
>காப்ப - பாதுகாத்து அருளுவதால்,   
>உலகு ஏமம் வைகல் எய்தின்று - உலகத்தில் உள்ள உயிர்கள் இன்ப மயமாகிய நாட்களை அடையா நின்றன;   
>ஆதலின் உலகிற்கு இடையூறு இல்லை என்றவாறு.

>(முடிபு) அடியையும் மேனியையும் ஒளியையும் உடுக்கையையும் வேலையும் சேவற் கொடியையும் உடைய முருகவேள் காப்ப உலகு ஏம வைகலை எய்தியது.

>(கருத்து) முருகக் கடவுளின் இத் திருவுருவைத் தியானம் பண்ணுக; பண்ணின் எல்லா நலமும் எய்தலாம்.

http://www.tamilvu.org/ta/library-l1220-html-l1220ind-123190

## இலக்கணக்குறிப்பு விளக்கம்


## ஆங்கில கருத்தாக்கம் 


