உ

## குறள் எண் 

**சான்றாண்மை - குறள் - 0௯அ௯ - 0989**

## குறள் 

**ஊழி பெயரினும் தாம்பெயரார் சான்றாண்மைக்கு  
ஆழி எனப்படு வார்.** 

## கொண்டு கூட்டும் முறை

**சான்றாண்மைக்கு ஆழி எனப்படுவார் ஊழி பெயரினும் தாம் பெயரார்**

## குறள் சாரம் 


## பரிமேலழகர் உரை

**சான்றாண்மைக்கு ஆழி எனப்படுவார்** - சால்புடைமையாகிய கடற்குக் கரை என்று சொல்லப்படுவார்

**ஊழி பெயரினும் தாம் பெயரார்** - ஏனைக்கடலும் கரையுள் நில்லாமற் காலந்திரிந்தாலும், தாம் திரியார்

## பரிமேலழகர் உரைகுறிப்பு   

சான்றாண்மையது பெருமை தோன்ற அதனைக் கடலாக்கியும், அதனைத் தாங்கிக் கொண்டு நிற்றலின் அஃதுடையாரைக் கரையாக்கியும் கூறினார். 'பெருங்கடற்கு ஆழி யனையன் மாதோ' என்றார் பிறரும். ஏகதேச உருவகம்.

## பொருட்குறிப்பு 

சான்றாண்மையது பெருமை தோன்ற அதனைக் கடலாக்கியும், அதனைத் தாங்கிக் கொண்டு நிற்றலின் அஃதுடையாரைக் கரையாக்கியும் கூறினார். 

'பெருங்கடற்கு ஆழி யனையன் மாதோ' (புறநா.330) என்றார் பிறரும்.

## இலக்கணக்குறிப்பு  

ஏகதேச உருவகம்.

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**புறநானூறு - 330. ஆழி அனையன்!**

>பாடியவர்: **மதுரை கணக்காயனார்**  
>திணை: **வாகை**  
>துறை : **மூதின் முல்லை**  

>வேந்துடைத் தானை முனைகெட நெரிதர  
>ஏந்துவாள் வலத்தன் ஒருவன் ஆகித்,  
>தன்இறந்து வாராமை விலக்கலின், **பெருங் கடற்கு  
>ஆழி அனையன் மாதோ**; என்றும்  
>பாடிச் சென்றோர்க்கு அன்றியும், வாரிப்  	
>புரவிற்கு ஆற்றாச் சீறூர்த்  
>தொன்மை சுட்டிய வண்மை யோனே.  

>அவன் ஒருவனே அவனுக்கு ஈடு (சமம்). வேந்தும் அவனது படையும் முனைந்து முன்னேறிக்கொண்டிருந்தன. அவன் எதிர்த்து நின்றான். தன்னைக் கடந்து வரமுடியாதபடி எதிர்த்து நின்றான். கடல் சீற்றத்ததைத் தடுக்கும் ஆழிச்சக்கரம் போல நின்றான். அவன் இப்படி என்றால், அவன் ஊரும் இப்படித் திகழ்ந்தது. பாடிச் சென்றோர்கெல்லாம் கொடுத்தும், வாரி வழங்குவதற்கெல்லாம் ஈடு கொடுத்தும் திகழ்வது அவன் சிற்றூர்.

http://www.tamilsurangam.in/literatures/ettuthogai/purananooru/purananooru_330.html

## இலக்கணக்குறிப்பு விளக்கம்


## ஆங்கில கருத்தாக்கம் 


