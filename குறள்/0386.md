உ

## குறள் எண் 

**இறைமாட்சி – குறள் - ௦௩௮௬ - 0386**  

## குறள் 

**காட்சிக் கெளியன் கடுஞ்சொல்லன் அல்லனேல்  
மீக்கூறும் மன்னன் நிலம்.**

## கொண்டு கூட்டும் முறை

**காட்சிக்கு எளியன், கடுஞ்சொல்லன் அல்லனேல் மன்னன் நிலம் மீக்கூறும்**

## குறள் சாரம் 

ஆள்பவர்,  
தேவைப்படுவோர்க்கு எளிதில் அணுகக்கூடியவனாய்,  
இன்சொல் சொல்பவனாய் இருந்தால், உலகம் போற்றும்.  

## பரிமேலழகர் உரை

**காட்சிக்கு எளியன்** - முறை வேண்டினார்க்கும் குறை வேண்டினார்க்கும் காண்டற்கு எளியனாய்,  

**கடுஞ்சொல்லன் அல்லனேல்** - யாவர்மாட்டும் கடுஞ்சொல்லன் அல்லனுமாயின்  

**மன்னன் நிலம் மீக்கூறும்** - அம்மன்னனது நிலத்தை எல்லா நிலங்களினும் உயர்த்துக் கூறும் உலகம்.

## பரிமேலழகர் உரைகுறிப்பு   

முறை வேண்டினார் வலியரான் நலிவு எய்தினார்.  
குறை வேண்டினார் வறுமையுற்று இரந்தார்.  
காண்டற்கு எளிமையாவது பேரத்தாணிக்கண் அந்தணர் சான்றோர் உள்ளிட்டாரோடு செவ்வி உடையனாயிருத்தல்.  
கடுஞ்சொல் கேள்வியினும் வினையினும் கடியவாய சொல்.  
நிலத்தை மீக்கூறும் எனவே, மன்னனை மீக்கூறுதல் சொல்ல வேண்டாவாயிற்று.  
மீக்கூறுதல் இவன் காக்கின்ற நாடு பசி பிணி பகை முதலியவின்றி யாவர்க்கும் பேரின்பம் தருதலின் தேவருலகினும் நன்று என்றல்.  
உலகம் என்னும் எழுவாய் வருவிக்கப்பட்டது.    

## பொருட்க்குறிப்பு 

* **முறை வேண்டினார்** வலியரான் நலிவு எய்தினார்.   
* **குறை வேண்டினார்** வறுமையுற்று இரந்தார்.  
* **காண்டற்கு எளிமையாவது** பேரத்தாணிக்கண் அந்தணர் சான்றோர் உள்ளிட்டாரோடு செவ்வி உடையனாயிருத்தல்.  
* **கடுஞ்சொல்** கேள்வியினும் வினையினும் கடியவாய சொல்.  
* **நிலத்தை மீக்கூறும்** எனவே, மன்னனை மீக்கூறுதல் சொல்ல வேண்டாவாயிற்று.  

**மீக்கூறுதல்** இவன் காக்கின்ற நாடு பசி பிணி பகை முதலியவின்றி யாவர்க்கும் பேரின்பம் தருதலின் தேவருலகினும் நன்று என்றல்.  

## இலக்கணக்குறிப்பு  

**உலகம் என்னும்** எழுவாய் வருவிக்கப்பட்டது.   

## உயர் வள்ளுவ வகுப்பு காணொளி

https://youtu.be/976J5hzdjAE?t=1388

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்   

**பேரத்தாணி** - பெரிய அரச சபை அல்லது அலுவலகம்  
(ஈண்டு) அந்தணர், சான்றோர்களுடன் அமர்ந்திருக்கும் பெரிய சபை  

## பொருட்க்குறிப்பு விளக்கம்


## இலக்கணக்குறிப்பு விளக்கம்

**உலகம் என்னும்** எழுவாய் வருவிக்கப்பட்டது.  

**எழுவாய்** என்பது ஒரு வசனத்தில் செயலை காட்டும் சொல்மீது யார், எது எவை என வினவும் போது கிடைக்கும் பதில் ஆகும். 
**சான்று** : கண்ணன் பந்து விளையாடினான் என்ற வசனத்தில் 'கண்ணன்' எழுவாய் ஆகும்.    

ஈண்டு அரசனின் நிலத்தை எல்லா நிலங்களினும் உயர்த்திக் கூறும்படி இத்தன்மையுடைய அரசன் காக்கும் நிலம் பசி, பிணி, பகை முதலியன இன்றி யாவர்க்கும் இன்பம் தருதல் என்று தேவர் உலகமும் பாராட்டும் என்று கூறியதன் மூலம் **உலகம் என்னும் எழுவாய் வருவிக்கப்பட்டது**.

## ஆங்கில கருத்தாக்கம் 


