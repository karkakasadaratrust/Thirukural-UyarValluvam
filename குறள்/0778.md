உ

## குறள் எண் 

**படைச்செருக்கு - குறள் - 0எஎஅ - 0778**

## குறள் 

**உறின்உயிர் அஞ்சா மறவர் இறைவன்  
செறினும்சீர் குன்றல் இலர்.**

## கொண்டு கூட்டும் முறை

**உறின் உயிர் அஞ்சா மறவர் இறைவன் செறினும் சீர்குன்றல் இலர்**

## குறள் சாரம் 


## பரிமேலழகர் உரை

**உறின் உயிர் அஞ்சா மறவர்** - போர்பெறின் தம்முயிர்ப் பொருட்டு அஞ்சாது அதன்மேற் செல்லும் வீரர் 

**இறைவன் செறினும் சீர்குன்றல் இலர்** - தம் இறைவன் அது வேண்டா என்று முனியினும் அவ்வீரமிகுதி குன்றார்

## பரிமேலழகர் உரைகுறிப்பு   

போர் பெற்று அறியாமையின், அது பெற்றால் அரசன் தடுப்பினும் நில்லார் என்பதாம். பிறரும் 'போரெனிற் புகலும் புனைகழல் மறவர்' (புறநா.31) என்றும், 'புட்பகத் தேவனாகலின் சாவேம் யாம் என நீங்கா மறவர் வீங்குதோள் புடைப்ப' (புறநா.68) என்றும் கூறினார்.

## பொருட்குறிப்பு 

போர் பெற்று அறியாமையின், அது பெற்றால் அரசன் தடுப்பினும் நில்லார் என்பதாம். 

பிறரும் 'போரெனிற் புகலும் புனைகழல் மறவர்' (புறநா.31) என்றும், 'புட்பகத் தேவனாகலின் சாவேம் யாம் என நீங்கா மறவர் வீங்குதோள் புடைப்ப' (புறநா.68) என்றும் கூறினார்.

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**புறநானூறு 31 - _வடநாட்டார் துங்கார்_**   

பாடியவர் : **கோவூர்கிழார்**  
பாடப்பட்டோன் : **சோழன் நலங்கிள்ளி**    
திணை : **வாகை**                    
துறை : அரசவாகை : **மழபுல வஞ்சியும் ஆம்**  
சிறப்பு : **வடபுலத்து அரசர்கள் இச்சோழனது மறமாண்பைக் கேட்டு அஞ்சிய அச்சத்தால்**

துஞ்சாக் கண்ணர் ஆயினமை.  
சிறப்புடை மரபிற் பொருளும் இன்பமும்  
அறத்து வழிப்படூஉம் தோற்றம் போல,  
இரு குடை பின்பட ஓங்கி ஒரு குடை  
உருகெழு மதியின் நிவந்துசேண் விளங்க,  

நல்லிசை வேட்டம் வேண்டி, வெல்போர்ப்  
பாசறை யல்லது நீயொல் லாயே;  
நிதிமுகம் மழுங்க மண்டி, ஒன்னார்  
கடிமதில் பாயும் நின் களிறு அடங் கலவே;  
**போர் எனில் புகலும் புனைகழல் மறவர்,**	

காடிடைக் கிடந்த நாடுநனி சேஎய;  
செல்வேம் அல்லேம் என்னார்; கல்லென்  
விழவுடை ஆங்கண் வேற்றுப்புலத்து இறுத்துக்,  
குண கடல் பின்ன தாகக், குட கடல்  
வெண் தலைப் புணரி நின் மான்குளம்பு அலைப்ப,

வலமுறை வருதலும் உண்டு என்று அலமந்து  
நெஞ்சு நடுங்கு அவலம் பாயத்,  
துஞ்சாக் கண்ண, வட புலத்து அரசே. 

http://www.tamilsurangam.in/literatures/ettuthogai/purananooru/purananooru_31.html

**புறநானூறு 68 - _மறவரும் மறக்களிறும்_**

பாடியவர் : **கோவூர் கிழார்**   
பாடப்பட்டோன் : **சோழன் நலங்கிள்ளி**  
திணை : **பாடாண்**  
துறை : **பாணாற்றுப்படை**  

உடும்பு உரித்து அன்ன என்பு எழு மருங்கின்  
கடும்பின் கடும்பசி களையுநர்க் காணாது,  
சில்செவித்து ஆகிய கேள்வி நொந்து நொந்து,  
ஈங்குஎவன் செய்தியோ? பாண ! பூண்சுமந்து,  
அம் பகட்டு எழிலிய செம் பொறி ஆகத்து  	

மென்மையின் மகளிர்க்கு வணங்கி,வன்மையின்  
ஆடவர்ப் பிணிக்கும் பீடுகெழு நெடுந்தகை,  
புனிறு தீர் குழவிக்கு இலிற்றுமுலை போலச்  
சுரந்த காவிரி மரங்கொல் மலிநீர்  
மன்பதை புரக்கும் நன்னாட்டுப் பொருநன்,  

உட்பகை ஒருதிறம் பட்டெனப், **புட்பகைக்கு  
ஏவான் ஆகலின், சாவோம் யாம் என,  
நீங்கா மறவர் வீங்குதோள் புடைப்பத்,**   
தணிபறை அறையும் அணிகொள் தேர்வழிக்  
கடுங்கண் பருகுநர் நடுங்குகை உகத்த  

நறுஞ்சேறு ஆடிய வறுந்தலை யானை  
நெடுனகர் வரைப்பின் படுமுழா ஓர்க்கும்  
உறந்தை யோனே குருசில்;  
பிறன்கடை மறப்ப நல்குவன், செலினே!

http://www.tamilsurangam.in/literatures/ettuthogai/purananooru/purananooru_68.html

## இலக்கணக்குறிப்பு விளக்கம்


## ஆங்கில கருத்தாக்கம் 


