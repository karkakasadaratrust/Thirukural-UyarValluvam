உ

## குறள் எண் 

**சுற்றந்தழால் – குறள் - ௦௫௨௨ - 0522**  

## குறள் 

**விருப்பறாச் சுற்றம் இயையின் அருப்பறா  
ஆக்கம் பலவும் தரும்.**

## கொண்டு கூட்டும் முறை

**விருப்பு அறாச் சுற்றம் இயையின், அருப்பு அறா ஆக்கம் பலவும் தரும்**  

## குறள் சாரம் 

கிடைத்தற்கரிய, அன்பு நீங்காத சுற்றத்தின் சிறப்பு.  
பலர் கூடி வளர்த்தலின், அவனுடைய பலசெல்வங்கள் மேன்மேலும் பெருகும்.  

## பரிமேலழகர் உரை

**விருப்பு அறாச் சுற்றம் இயையின்** - அன்பு அறாத சுற்றம் ஒருவற்கு எய்துமாயின்,  

**அருப்பு அறா ஆக்கம் பலவும் தரும்** - அஃது அவற்குக் கிளைத்தல் அறாத செல்வங்கள் பலவற்றையும் கொடுக்கும். 

## பரிமேலழகர் உரைகுறிப்பு   

உட்பகையின் நீக்குதற்கு விருப்புஅறாச் சுற்றம் என்றும், தானே வளர்க்குமொரு தலையாய செல்வத்தின் நீக்குதற்கு அருப்புஅறா ஆக்கம் என்றும், விசேடித்தார்.  
தொடைநோக்கி விகாரமாயிற்று.  
இயையின் என்பது அதனதருமை விளக்கி நின்றது.  
ஆக்கம் என்பது ஆகுபெயர்.  
பலவுமென்றது அங்கங்கள் ஆறினையும் நோக்கி.  
பலர் கூடி வளர்த்தலின், அவை மேன்மேற் கிளைக்குமென்பது கருத்து.    

## பொருட்குறிப்பு 

உட்பகையின் நீக்குதற்கு **விருப்புஅறாச் சுற்றம்** என்றும்,  
தானே வளர்க்குமொரு தலையாய செல்வத்தின் நீக்குதற்கு **அருப்புஅறா ஆக்கம்** என்றும், விசேடித்தார்.  

**இயையின்** என்பது அதனதருமை விளக்கி நின்றது.  
 
**பலவுமென்றது** அங்கங்கள் ஆறினையும் நோக்கி ( குறள் 0381 ).   

பலர் கூடி வளர்த்தலின், அவை மேன்மேற் கிளைக்குமென்பது கருத்து.   

## இலக்கணக்குறிப்பு  

தொடைநோக்கி விகாரமாயிற்று.   

**ஆக்கம்** என்பது ஆகுபெயர். 

## உயர் வள்ளுவ வகுப்பு காணொளி

https://youtu.be/eIn0CMkAOVM?t=1892

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கிளைத்தல்** - அரும்புதல் 

## பொருட்குறிப்பு விளக்கம்

சுற்றமாகப் பலர் கூடி தொழில் செய்து வளர்த்தலின் காரணமாக செல்வம் பல்கிப் பெருகும் என்பது பொருள். சுற்றத்தார் சூழ்ந்திருத்தல் மேலும் வளர்ச்சிக்கு ஏதுவாகும் என்பது கருத்து. மேன்மேற் கிளைத்து வளருஞ் செல்வம் 'அருப்பறா வாக்கம்' எனப்பட்டது.  
**இயையின்** - அது போன்ற சுற்றத்தார் கிடைப்பது மிகக் கடினம்.   

## இலக்கணக்குறிப்பு விளக்கம்

**அருப்பு** - தொடைநோக்கி விகாரமாயிற்று.  
**தொடை** : செய்யுளில் பல அடிகளிலேனும், பல சீர்களிலேனும் எழுத்துக்கள் ஒன்றிவரத் தொடுப்பது.  தொடை ஐந்து வகைப்படும்.   
**ஈண்டு எதுகைத் தொடை - செல்வம் தானாக அரும்பும்; அரும்பறா என்பது அருப்பறா என்று தொடைநோக்கி விகாரமாயிற்று.**   

**ஆக்கம்** என்பது ஆகுபெயர்.  
ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது ஆகுபெயர் எனப்படும்.     
**ஈண்டு செல்வத்தை ஆக்கிக் கொடுப்பதைக் குறித்து நின்றது.**

## ஆங்கில கருத்தாக்கம் 


