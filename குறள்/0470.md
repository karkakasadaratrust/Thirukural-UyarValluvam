உ

## குறள் எண் 

**தெரிந்துசெயல்வகை – குறள் - ௦௪௭௦ - 0470**  

## குறள் 

**எள்ளாத எண்ணிச் செயல்வேண்டும் தம்மொடு  
கொள்ளாத கொள்ளாது உலகு.**

## கொண்டு கூட்டும் முறை

**தம்மொடு கொள்ளாத உலகு கொள்ளாது, எள்ளாத எண்ணிச் செயல்வேண்டும்**

## குறள் சாரம் 

ஆள்பவர்,  
வினைமுடித்தற் பொருட்டுத் தம்நிலைமையோடு பொருந்தாத உபாயங்களைச் செய்வாராயின் உலகம் அவரை இகழும்.  

## பரிமேலழகர் உரை

**தம்மொடு கொள்ளாத உலகு கொள்ளாது** - அரசர் வினைமுடித்தற் பொருட்டுத் தம்நிலைமையோடு பொருந்தாத உபாயங்களைச் செய்வாராயின் உலகம் தம்மை இகழாநிற்கும்,  

**எள்ளாத எண்ணிச் செயல்வேண்டும்** - ஆகலான் அஃது இகழாஉபாயங்களை நாடிச் செய்க.

## பரிமேலழகர் உரைகுறிப்பு   

தம்என்பது ஆகுபெயர்.  
தம் நிலைமையோடு பொருந்தாத உபாயங்களைச் செய்தலாவது தாம் வலியராய் வைத்து மெலியார்க்குரிய கொடுத்தல் முதலிய மூன்றனைச் செய்தலும், மெலியராய் வைத்து வலியார்க்கு உரிய ஒறுத்தலைச் செய்தலுமாம்.  
இவைஇரண்டும் அறிவிலார் செய்வனவாகலின், உலகம் கொள்ளாது என்றார்.  
அஃது எள்ளாதன செய்தலாவது அவற்றைத் தத்தம் வன்மை மென்மைகட்கு ஏற்பச் செய்தல்.  
மேல் இடவகையான் உரிமை கூறிய உபாயங்கட்கு வினைமுதல்வகையான் உரிமை கூறியவாறு.  
இவை நான்குபாட்டானும் செய்வனவற்றிற்கு உபாயமும் அதனது உரிமையும் கூறப்பட்டன.    

## பொருட்குறிப்பு 

**தம் நிலைமையோடு பொருந்தாத உபாயங்களைச் செய்தலாவது** -  
* தாம் வலியராய் வைத்து மெலியார்க்குரிய கொடுத்தல் முதலிய மூன்றனைச் செய்தலும்,  
* மெலியராய் வைத்து வலியார்க்கு உரிய ஒறுத்தலைச் செய்தலுமாம். 

இவைஇரண்டும் அறிவிலார் செய்வனவாகலின், **உலகம் கொள்ளாது** என்றார்.  

**அஃது எள்ளாதன செய்தலாவது** அவற்றைத் தத்தம் வன்மை மென்மைகட்கு ஏற்பச் செய்தல்.  

மேல் இடவகையான் உரிமை கூறிய உபாயங்கட்கு வினைமுதல்வகையான் உரிமை கூறியவாறு.  

இவை நான்குபாட்டானும் { குறள் 0467 - 0470 } 
செய்வனவற்றிற்கு உபாயமும் அதனது உரிமையும் கூறப்பட்டன.   

## இலக்கணக்குறிப்பு  

**தம்** என்பது ஆகுபெயர்.    

## உயர் வள்ளுவ வகுப்பு காணொளி

https://youtu.be/1cKlwF-EjdI?t=1965

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**இகழாநிற்கும்** - இகழ்ந்து நிற்கும்   

## பொருட்குறிப்பு விளக்கம்


## இலக்கணக்குறிப்பு விளக்கம்

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது **ஆகுபெயர்** எனப்படும்.  

**ஈண்டு தம் என்பது தம்மை (அரசனை)க் குறிக்காமல் தம் நிலைமையைக் குறித்து நிற்கிறது.**  

## ஆங்கில கருத்தாக்கம் 


