உ

## குறள் எண் 

**பிறனில் விழையாமை - குறள் - 0க௪க - 0141**  

## குறள் 

**பிறன்பொருளாள் பெட்டொழுகும் பேதைமை ஞாலத்து  
அறம்பொருள் கண்டார்கண் இல்.** 

## கொண்டு கூட்டும் முறை

**பிறன் பொருளாள் பெட்டு ஒழுகும் பேதைமை, ஞாலத்து அறம் பொருள் கண்டார்கண் இல்**

## குறள் சாரம் 

**அற நூலையும் பொருள் நூலையும் ஆராய்ந்தவர்களிடம் இல்லாத செயல்**  
அடுத்தவன் சொத்து என்று சொல்லும்தன்மை கொண்ட அவன் மனைவியை காதலித்து ஒழுகும் அறிவற்ற செயல் இந்த உலகத்தில் அற நூலையும் பொருள் நூலையும் ஆராய்ந்தவர்களிடம் இல்லை.  

## பரிமேலழகர் உரை

**பிறன் பொருளாள் பெட்டு ஒழுகும் பேதைமை** - பிறனுக்குப் பொருளாம் தன்மையுடையாளைக் காதலித்து ஒழுகுகின்ற அறியாமை

**ஞாலத்து அறம் பொருள் கண்டார்கண் இல்** - ஞாலத்தின்கண் அறநூலையும் பொருள்நூலையும் ஆராய்ந்து அறிந்தார்மாட்டு இல்லை.  

## பரிமேலழகர் உரைகுறிப்பு   

பிறன்பொருள் பிறன்உடைமை.  
அறம் பொருள் என்பன ஆகுபெயர்.  
செவ்வெண்ணின் தொகை தொக்கு நின்றது.  
இன்பம்ஒன்றையே நோக்கும் இன்ப நூலுடையார் இத்தீயொழுக்கத்தையும் பரகீயம் என்று கூறுவராகலின், அறம் பொருள் கண்டார்கண் இல் என்றார்.  
எனவே, அப்பேதைமை உடையார்மாட்டு அறமும் பொருளும் இல்லை என்பது பெறப்பட்டது.  

## பொருட்க்குறிப்பு 

**பிறன்பொருள்** - பிறன்உடைமை.  
  
இன்பம்ஒன்றையே நோக்கும் இன்ப நூலுடையார் இத்தீயொழுக்கத்தையும் பரகீயம் என்று கூறுவராகலின்,  
**அறம் பொருள் கண்டார்கண் இல்** என்றார்.  

எனவே, அப்பேதைமை உடையார்மாட்டு அறமும் பொருளும் இல்லை என்பது பெறப்பட்டது.  

## இலக்கணக்குறிப்பு  

**அறம் பொருள்**என்பன ஆகுபெயர்.  

**செவ்வெண்ணின் தொகை** தொக்கு நின்றது.  

## உயர் வள்ளுவ வகுப்பு காணொளி

https://youtu.be/JWFhhzz0AmE?t=2150

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஞாலம்** - உலகம்   
**பெட்டு** - காதலித்து   
**பேதைமை** - அறிவற்ற செயல்   
**இல்** - இல்லை   
**பரகீயம்** - பிறர்க்குரியது   

## பொருட்க்குறிப்பு விளக்கம்


## இலக்கணக்குறிப்பு விளக்கம்

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது ஆகுபெயர் எனப்படும்.   
**ஈண்டு ஆறம், பொருள் என்பது அறநூலையும், பொருள்நூலையும் குறிக்கின்றது.** 

**செவ்வெண் என்பது தமிழில் காணப்படும் இலக்கணக் குறியீடுகளில் ஒன்று. தொல்காப்பியம் இதனைச் 'செவ்வெண் இறுதி' எனக் குறிப்பிட்டு மொழியில் எவ்வாறு அமையும் என்பதை விளக்குகிறது.**

பொருள்களை எண்ணிக் கணக்கிடும்போது தமிழில் பல்வேறு இடைச்சொற்களைப் பயன்படுத்தி எண்ணித் தொகைப்படுத்துவது வழக்கம்.

'உம்' இடைச்சொல்லைப் பயன்படுத்துதல் - எடுத்துக்காட்டு - கண்ணும் கருத்துமாய் இரு.
'என' இடைச்சொல்லைப் பயன்படுத்துதல்[2] - எடுத்துக்காட்டு - உயிர் என மெய் என எழுத்துக்கள் இரண்டு வகைப்படும்.
'ஏ' இடைச்சொல்லைப் பயன்படுத்துதல் [3] - எடுத்துக்காட்டு - பூவே காயே பழம் என மூன்றும் நல்லவை.
உம் என்னும் இடைச்சொல் உருபு மறைந்து நிற்கும் உம்மைத்தொகை - எடுத்துக்காட்டு - சேர சோழ பாண்டியர்
செவ்வெண் என்பது இவற்றிலிருந்து வேறுபட்டது. செம்மை+எண் என்பது செவ்வெண் என வரும். செம்மை என்பது ஒழுங்கு-முறை. பொருள்களை எண்ணும்போது கடைப்பிடிக்கப்படும் ஒழுங்குமுறைமையைச் செவ்வெண் என்றனர். தொல்காப்பியத்துக்கு உரை எழுதும் இளம்பூரணர் செவ்வெண்ணுக்குத் தந்துள்ள எடுத்துக்காட்டுகள் இவை.

'சாத்தன், கொற்றன், பூதன் என மூவரும் வந்தார்' என வரும் செவ்வெண்.
செவ்வெண் முறைமையில் எண்ணும்போது எத்தனை என எண்ணிக்கைத் தொகைச் சொல்லைப் பயன்படுத்த வேண்டும் என்பது மரபு.

அடிக்குறிப்பு : 
எண்ணின் இறுதியும்
பெயர்க்குரி மரபிஇன் செவ்வெண் இறுதியும்
ஏயின் ஆகிய எண்ணின் இறுதியும்
யாவயின் வரினும் தொகை இன்று அமையா (தொல்காப்பியம் இடையியல் 42
'என என் எண்' (தொல்காப்பியம் இடையியல் 39)
'எண் ஏகாரம்' (தொல்காப்பியம் இடையியல் 40)
 
 https://ta.wikipedia.org/wiki/%E0%AE%9A%E0%AF%86%E0%AE%B5%E0%AF%8D%E0%AE%B5%E0%AF%86%E0%AE%A3%E0%AF%8D         
 
**ஈண்டு அறம், பொருள் இரண்டையும் கண்டார்கண் இல் என்று வரவேண்டும். எனவே, பரிமேலழகர் செவ்வெண் வெளிப்படையாகத் தெரியாமல், தொக்கி நிற்கின்றது என்பதைக் குறிப்பிடுகின்றார்.** 
 
## ஆங்கில கருத்தாக்கம் 


