உ

## குறள் எண் 

**பொறையுடைமை - குறள் - 0கருஉ - 0152**  

## குறள் 

**பொறுத்தல் இறப்பினை என்றும் அதனை  
மறத்தல் அதனினும் நன்று.** 

## கொண்டு கூட்டும் முறை

**என்றும் இறப்பினைப் பொறுத்தல் அதனை மறத்தல் அதனினும் நன்று**

## குறள் சாரம் 

**நினைவிலே வைத்துக் கொள்ளாமல் மறக்க வேண்டிய நல்லது ஒன்று**  
பொறுமை நல்லது ஆதலால் நாம் தண்டிக்க வேண்டிய காலத்தில்கூடப் பிறர் செய்த தவற்றைப் பொறுத்துக் கொள்ள வேண்டும்.  
அத்தவற்றை நினைவிலே வைத்துக் கொள்ளாமல் அப்போதே மறக்க முடிந்தால் அப்பொறுத்தலை விட இம்மறத்தல் நல்லது.  

## பரிமேலழகர் உரை

**என்றும் இறப்பினைப் பொறுத்தல்** -   
பொறை நன்றாகலால்,  
தாம்ஒறுத்தற்கு இயன்ற காலத்தும் பிறர் செய்த மிகையைப் பொறுக்க  

**அதனை மறத்தல் அதனினும் நன்று** -   
அதனை உட்கொள்ளாது அப்பொழுதே மறத்தல் பெறின்,  
அப்பொறையினும் நன்று.  

## பரிமேலழகர் உரைகுறிப்பு   

மிகை என்றது மேற்சொல்லிய இரண்டினையும்.  
பொறுக்குங்காலும் உட்கொள்ளப்படுதலின், மறத்தலை அதனினும் நன்று என்றார்.   

## பொருட்க்குறிப்பு 

**மிகை** என்றது மேற்சொல்லிய (குறள் 0151) இரண்டினையும்.  

பொறுக்குங்காலும் உட்கொள்ளப்படுதலின்,  
**மறத்தலை அதனினும் நன்று** என்றார்.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/q9BG1n8GpjY?t=4405

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஒறுத்தல்** - தண்டித்தல்  

## பொருட்க்குறிப்பு விளக்கம்

**மேற்சொல்லிய இரண்டு** - மிகையாயின செய்தலும், சொல்லுதலும் ( குறள் 0151)  

## இலக்கணக்குறிப்பு விளக்கம்


## ஆங்கில கருத்தாக்கம் 


