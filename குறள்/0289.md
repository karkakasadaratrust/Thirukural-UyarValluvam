உ

## குறள் எண் 

**கள்ளாமை - குறள் - 0உஅ௯ - 0289**  

## குறள் 

**அளவல்ல செய்தாங்கே வீவர் களவல்ல  
மற்றைய தேற்றா தவர்.**

## கொண்டு கூட்டும் முறை

**அளவு அல்ல செய்தாங்கே வீவர், களவு அல்ல மற்றைய தேற்றாதவர்** 

## குறள் சாரம் 

**திருட்டை நினைப்பவர்கள் கெடும்வழி (அ) நினைத்தலே செய்ததற்கு சமம்**  
அவ்அளவு (குறள் 0286) அல்லாத தீயஎண்ணங்களை நினைத்தஉடனே கெட்டுப்போவார்கள்,    
திருட்டைத் தவிர பிறவற்றை அறியாதவர்கள் .  

## பரிமேலழகர் உரை

**அளவு அல்ல செய்தாங்கே வீவர்** - அவ்வளவல்லாத தீய நினைவுகளை நினைத்தபொழுதே கெடுவர்,   

**களவு அல்ல மற்றைய தேற்றாதவர்** - களவு அல்லாத பிறவற்றை அறியாதவர். 

## பரிமேலழகர் உரைகுறிப்பு   

தீய நினைவுகளாவன  பொருளுடையாரை வஞ்சிக்குமாறும், அவ்வஞ்சனையால் அது கொள்ளுமாறும், கொண்டதனால் தாம் புலன்களை நுகருமாறும் முதலாயின.   
நினைத்தலும் செய்தலாகலின் செய்து என்றும், அஃது உள்ள அறங்களைப் போக்கி கரந்த சொற்செயல்களைப் புகுவித்து அப்பொழுதே கெடுக்கும்ஆகலின் ஆங்கே வீவர் என்றும் கூறினார்.   
மற்றையாவன துறந்தார்க்கு உணவாக ஓதப்பட்ட காய் கனி கிழங்கு சருகு முதலாயினவும், இல்வாழ்வார் செய்யும் தானங்களுமாம்.  
தேற்றாமை அவற்றையே நுகர்ந்து அவ்வளவால் நிறைந்திருத்தலை அறியாமை.  
இதனாற் கள்வார் கெடுமாறு கூறப்பட்டது.    

## பொருட்க்குறிப்பு 

**தீய நினைவுகளாவன** -    
* பொருளுடையாரை வஞ்சிக்குமாறும்,   
* அவ்வஞ்சனையால் அது கொள்ளுமாறும்,  
* கொண்டதனால் தாம் புலன்களை நுகருமாறும் முதலாயின.   

நினைத்தலும் செய்தலாகலின், **செய்து** என்றும்,   
அஃது உள்ள அறங்களைப் போக்கி கரந்த சொற்செயல்களைப் புகுவித்து அப்பொழுதே கெடுக்கும்ஆகலின் **ஆங்கே வீவர்** என்றும் கூறினார்.   

**மற்றையாவன** - 
* துறந்தார்க்கு உணவாக ஓதப்பட்ட காய் கனி கிழங்கு சருகு முதலாயினவும்,   
* இல்வாழ்வார் செய்யும் தானங்களுமாம்.   

**தேற்றாமை** - அவற்றையே நுகர்ந்து அவ்வளவால் நிறைந்திருத்தலை அறியாமை.  

இதனாற் கள்வார் கெடுமாறு கூறப்பட்டது.    

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/FhxwqyDy6Ng?t=6945

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கரந்த** - வஞ்சனையாக  
**வீவர்** - கெடுவர்  
**தேற்றாதவர்** - அறியாதவர்  
**கெடும் ஆறு** - கெடும் வழி  

## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


