உ

## குறள் எண் 

**வலியறிதல்  – குறள் - ௦௪௭௭ - 0477**  

## குறள் 

**ஆற்றின் அளவறிந்து ஈக அதுபொருள்  
போற்றி வழங்கும் நெறி.**

## கொண்டு கூட்டும் முறை

**ஆற்றின் அளவு அறிந்து ஈக, அது பொருள் போற்றி வழங்கும் நெறி**  

## குறள் சாரம் 

தமக்குஉள்ள பொருளின்எல்லையை அறிந்து அதற்கு ஏற்ப ஈதல் பொருளைப் பேணிக்கொண்டொழுகும் நெறியாம்.  

## பரிமேலழகர் உரை

**ஆற்றின் அளவு அறிந்து ஈக** - ஈயும் நெறியாலே தமக்குஉள்ள பொருளின்எல்லையை அறிந்து அதற்கு ஏற்ப ஈக,  

**அது பொருள் போற்றி வழங்கும் நெறி** - அங்ஙனம்ஈதல் பொருளைப் பேணிக்கொண்டொழுகும் நெறியாம்.  

## பரிமேலழகர் உரைகுறிப்பு   

ஈயுநெறி மேலே இறைமாட்சியுள் வகுத்தலும் வல்லதரசு (குறள்.0385) என்புழி உரைத்தாம்.  
எல்லைக்கு ஏற்ப ஈதலாவது ஒன்றான எல்லையை நான்கு கூறாக்கி,அவற்றுள் இரண்டனைத் தன்செலவாக்கி, ஒன்றனை மேல் இடர்வந்துழி அது நீக்குதற்பொருட்டு வைப்பாக்கி, நின்றஒன்றனை ஈதல்.  
பிறரும், வருவாயுள் கால் வழங்கி வாழ்தல் (திரிகடுகம்.21) என்றார்.  
பேணிக்கொண்டு ஒழுகுதல் ஒருவரோடு நட்பிலாத அதனைத் தம்மோடு நட்புண்டாக்கிக்கொண்டு ஒழுகுதல்.  
முதலில்செலவு சுருங்கின் பொருள் ஒருகாலும் நீங்காது என்பதாம்.   

## பொருட்குறிப்பு 

**ஈயுநெறி** மேலே இறைமாட்சியுள் _**வகுத்தலும் வல்லதரசு (குறள்.0385)**_ என்புழி உரைத்தாம்.  

**எல்லைக்கு ஏற்ப ஈதலாவது**  
ஒன்றான எல்லையை நான்கு கூறாக்கி,  
அவற்றுள் இரண்டனைத் தன்செலவாக்கி,  
ஒன்றனை மேல் இடர்வந்துழி அது நீக்குதற்பொருட்டு வைப்பாக்கி,  
நின்றஒன்றனை ஈதல்.  

பிறரும், _**வருவாயுள் கால் வழங்கி வாழ்தல் (திரிகடுகம்.21)**_ என்றார்.  

பேணிக்கொண்டு ஒழுகுதல் ஒருவரோடு நட்பிலாத அதனைத் தம்மோடு நட்புண்டாக்கிக்கொண்டு ஒழுகுதல்.  

முதலில்செலவு சுருங்கின் பொருள் ஒருகாலும் நீங்காது என்பதாம்.    

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/_UKYyCE4n90?t=1181

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

* வயலில் புல் புடுங்குகின்ற கதை  https://youtu.be/_UKYyCE4n90?t=1403      
* சிங்கப்பூர் சீமான் பொருளை வணங்கிய கதை https://youtu.be/_UKYyCE4n90?t=1460   
* திரு கி ஆ பெ விசவநாதம், திரு இராதாகிருஷ்ணன் கல்லூரி பேச்சு  https://youtu.be/_UKYyCE4n90?t=2183   

## தொன்மையான சொற்கள்

 **நட்பிலாத அதனை** - நட்பு இல்லாத செல்வம்   
 
## பொருட்குறிப்பு விளக்கம்    

ஒன்றான எல்லையை நான்கு கூறாக்கி  - அறம் பொருள் இன்பம் வீடு என்னும் நான்கு கூறு     
முதலில்செலவு சுருங்கின் - வந்த வருமானத்தில் செலவு குறைத்து   

>**திரிகடுகம். 21**  

>**21.வருவாயுள் கால் வழங்கி வாழ்தல், செரு வாய்ப்பச்  
>செய்தமை நாடாச் சிறப்புடைமை, எய்தப்  
>பல நாடி நல்லவை கற்றல்,-இம் மூன்றும்  
>நல மாட்சி நல்லவர் கோள்.**  


>**வருவாயுள்** - தமக்கு வரும் பொருள்களிலே,   
>**கால்** - நான்கி லொரு பங்கு,   
>**வழங்கி** - (அறத்திற்) செலவு செய்து,   
>**வாழ்தல்** - வாழ்தலும்   
>**செரு** - போரினிடத்து,   
>**வாய்ப்ப** - (வெற்றி) கிடைப்ப,  
>**செய்தவை** - (தான்) செய்த செயல்களை,   
>**நாடா** - ஆராயாத,   
>**சிறப்பு உடைமை** - (யாவர்க்கும் விளங்கித் தோன்றும்) சிறப்புடையனாதலும்   
>**எய்த** - நிரம்ப,   
>**பலநாடி** - பலவற்றையும் ஆராய்ந்து,  
>**நல்லவை** - (அவற்றுள்) நல்லவற்றை,   
>**கற்றல்** - படித்தலும்;   
>**இம் மூன்றும்** - ஆகிய இம் மூன்றும்,   
>**நலம்** - நற்குண நற்செய்கைகளால்,   
>**மாட்சி** - பெருமை பெற்ற,   
>**நல்லவர்** - நல்லவருடைய,   
>**கோள்** - கொள்கைகளாம்;   

>வரவுக்குத் தகுந்தபடி அறஞ்செய்தலும், போரில் வெற்றி பெறுதலும், நல்ல பொருள்களைக் கற்றலும் நலம் என்றபடி.

>வருவாய் - வரும் வழியையுடைய பொருள்; வினைத்தொகைப் புறத்துப் பிறந்த அன்மொழித் தொகை,   
>கால் : எண்ணளலவை யாகுபெயர்.   
>செருவாய்ப்ப என்ற குறிப்பால் செய்தவை என்பது வெற்றிச் செய்கை என்பதன் மேலாயிற்று,   
>வாய்ப்ப - நிகழ்காலத்தில் வந்த செயவெனெச்சம்   
>வாய் : பகுதி, ப் : எழுத்துப்பேறு, ப் : சந்தி, அ : விகுதி, வழக்கத்தில் வாய்க்க என வரும்.   
>உடைமை : தொழிற் பெயர்.   
>கோள் - கோட்பாடு : தொழிலாகு பெயர்.   
>ஒருவன் தன் தேட்டத்திற் பாதி தன் வகைச் செலவுக்கும், காற்கூறு அறத்திற்கும், மற்றொரு கால் சேர்த்து வைப்பதற்கும் பயன்படுத்த வேண்டுமென்பது நூற்கொள்கை.    

>http://www.tamilvu.org/slet/l2200/l2200uri.jsp?song_no=21&book_id=43&head_id=43&sub_id=1053

## இலக்கணக்குறிப்பு விளக்கம்


## ஆங்கில கருத்தாக்கம் 


