உ

## குறள் எண் 

**தகையணங்குறுத்தல் - குறள் - க0அக - 1081**

## குறள் 

**அணங்குகொல் ஆய்மயில் கொல்லோ கனங்குழை  
மாதர்கொல் மாலும்என் நெஞ்சு.** 

## கொண்டு கூட்டும் முறை

**கனங்குழை அணங்கு கொல் ஆய்மயில் கொல் மாதர்கொல் என் நெஞ்சு மாலும்** 

## குறள் சாரம் 


## பரிமேலழகர் உரை

தலைமகள் உருவு முதலியன முன் கண்டறிவனன்றிச் சிறந்தமையின் அவளைத் தலைமகனையுற்றது. 

**கனங்குழை** - இக்கனவிய குழையை உடையாள் 

**அணங்கு கொல்** - இப்பொழிற்கண் உறைவாளோர் தெய்வமகளோ 

**ஆய்மயில் கொல்** - அன்றி ஒரு மயில் விசேடமோ 

**மாதர்கொல்** - அன்றி ஒருமானுட மாதரோ 

**என் நெஞ்சு மாலும்** - இவளை இன்னள் என்று துணியமாட்டாது என் நெஞ்சு மயங்கா நின்றது

## பரிமேலழகர் உரைகுறிப்பு   

ஓ அசை. ஆய் மயில் படைத்தோன் விசேடமாக ஆய்ந்து படைத்த மயில்; மயிற் சாதியுள் தெரிந்தெடுத்த மயில் என்றுமாம். கனங்குழை ஆகுபெயர். கணங்குழை என்ற பாடம் ஓதி, 'பலவாய்த் திரண்ட குழை' என்று உரைப்பாரும் உளர். எழுதலாகா உருவும் தன் வருத்தமும் பற்றி அணங்குகொல் என்றும், சாயலும் பொழில்வயின் நிற்றலும் பற்றி ஆய்மயில்கொல் என்றும், தன் நெஞ்சம் சென்றமையும் அவள் எதிர்நோக்கியவாறும் பற்றி மாதர்கொல் என்றும் கூறினார்.

## பொருட்குறிப்பு 

**கணங்குழை** என்ற பாடம் ஓதி, 'பலவாய்த் திரண்ட குழை' என்று உரைப்பாரும் உளர். 

எழுதலாகா உருவும் தன் வருத்தமும் பற்றி **அணங்குகொல்** என்றும்,   
சாயலும் பொழில்வயின் நிற்றலும் பற்றி **ஆய்மயில்கொல்** என்றும்,   
தன் நெஞ்சம் சென்றமையும் அவள் எதிர்நோக்கியவாறும் பற்றி **மாதர்கொல்** என்றும் கூறினார்.

## இலக்கணக்குறிப்பு  

**ஓ** - அசை. 

**ஆய் மயில்** - படைத்தோன் விசேடமாக ஆய்ந்து படைத்த மயில்; மயிற் சாதியுள் தெரிந்தெடுத்த மயில் என்றுமாம். 

**கனங்குழை** - ஆகுபெயர்.

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

கனங்குழை என்றதனை ஆகுபெயர் என்றென மறுத்து, அன்மொழித்தொகை எனக் கொள்வர் இலக்கணவிளக்கச் சூறாவளியார்.  
ஆகுபெயர்க்கும் அன்மொழித்தொகைக்கும் வேற்றுமை தொல்காப்பியச் சூத்திர விருத்தியில் காண்க. 

**தொல்காப்பிய சூத்திரவிருத்தி - பக்க எண் ௬0 - pdf பக்க எண் 68**

**ஆகுபெயரும் அன்மொழித்தொகையும்**

அற்றேல், ஆகுபெயரும் அன்மொழித்தொகையும் தம்பொருள் உணர்த்தாது பிறிது பொருள் உணர்த்துதலான் ஒக்கும் ஆகலின், அவை தம்முள் வேற்றுமை யாதோ? எனின், **ஆகுபெயர் ஒன்றன்பெயரான் அதனோடு இயைபுபற்றிய பிறிது ஒன்றனை உணர்த்தி ஒருமொழிக்கண்ணதாம்; அன்மொழித்தொகை இயைபு வேண்டாது இருமொழியும் தொக்க தொகையாற்றலாற் பிறிது பொருள் உணர்த்தி இருமொழிக்கண்ணதாம். இவை தம்முள் வேற்றுமை என்க.**

http://www.tamilvu.org/library/nationalized/scholars/pdf/others/tcl/tholkapiya_suthira_viruthi_1946.pdf

## ஆங்கில கருத்தாக்கம் 


