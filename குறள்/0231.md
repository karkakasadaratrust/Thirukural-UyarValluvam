உ

## குறள் எண் 

**புகழ்  - குறள் - 0உ௩க -0231**  

## குறள் 

**ஈத லிசைபட வாழ்த லதுவல்ல  
தூதிய மில்லை யுயிர்க்கு.** 

## கொண்டு கூட்டும் முறை

**'ஈதல், இசைபட வாழ்தல், அதுஅல்லது உயிர்க்கு ஊதியம் இல்லை**

## குறள் சாரம் 

மக்கள் உயிருக்குப் பயனைத் தருவது புகழைத் தவிர வேறில்லை.  
வறியவர்களுக்கு ஈதல் வேண்டும், அதனால் புகழ் பெற வேண்டும். அப்புகழைத் தவிர மக்கள் உயிர்க்குப் பயனைத்தருவது வேறில்லை.

## பரிமேலழகர் உரை

**ஈதல்** - வறியார்க்கு ஈக,  

**இசைபட வாழ்தல்** - அதனால் புகழ் உண்டாக வாழ்க,  

**அது அல்லது உயிர்க்கு ஊதியம் இல்லை** - அப்புகழ் அல்லது மக்கள் உயிர்க்குப்பயன் பிறிது ஒன்று இல்லை ஆகலான்.  

## பரிமேலழகர் உரைகுறிப்பு   

இசைபட வாழ்தற்குக் கல்வி, ஆண்மை முதலிய பிற காரணங்களும் உளவேனும் உணவின் பிண்டம் உண்டி முதற்று (புறநானுறு .18)  ஆகலின் ஈதல் சிறந்தது என்பதற்கு ஞாபகமாக ஈதல் என்றார்.  
உயிர்க்கு என்பது, பொதுப்படக் கூறினாரேனும், விலங்கு உயிர்கட்கு ஏலாமையின், மக்கள் உயிர்மேல் நின்றது.  

## பொருட்குறிப்பு 

இசைபட வாழ்தற்குக் கல்வி,  
ஆண்மை முதலிய பிற காரணங்களும் உளவேனும்  
_**உணவின் பிண்டம் உண்டி முதற்று (புறநானுறு .18)**_  ஆகலின்,  
ஈதல் சிறந்தது என்பதற்கு ஞாபகமாக **ஈதல்** என்றார்.  

**உயிர்க்கு** என்பது, பொதுப்படக் கூறினாரேனும்  
விலங்கு உயிர்கட்கு ஏலாமையின், மக்கள் உயிர்மேல் நின்றது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/5F1KTDU6L2k?t=3990

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

>**புறநானூறு - 18. நீரும் நிலனும்!  
பாடியவர்; குடபுலவியனார்.	பாடப்பட்டோன் : பாண்டியன் நெடுஞ்செழியன்.திணை: பொதுவியல். துறை: முதுமொழிக் காஞ்சி : பொருண்மொழிக்காஞ்சி எனவும் பாடம்.

முழங்கு முந்நீர் முழுவதும் வளைஇப்  
பரந்து பட்ட வியன் ஞாலம்  
தாளின் தந்து, தம்புகழ் நிறீஇ:  
ஒருதாம் ஆகிய உரவோர் உம்பல்!  

ஒன்றுபத்து அடுக்கிய கோடிகடை இரீஇய	5  
பெருமைத்து ஆக நின் ஆயுள் தானே!  
நீர்த் தாழ்ந்த குறுங் காஞ்சிப்  
பூக் கதூஉம் இன வாளை,  
நுண் ஆரல், பரு வரால்,  

குரூஉக் கெடிற்ற, குண்டு அகழி;	10  
வான் உட்கும் வடிநீண் மதில்;  
மல்லல் மூதூர் வய வேந்தே!  
செல்லும் உலகத்துச் செல்வம் வேண்டினும்,  
ஞாலம் காவலர் தோள்வலி முருக்கி,  

ஒருநீ ஆகல் வேண்டினும், சிறந்த 	15  
நல்இசை நிறுத்தல் வேண்டினும், மற்றதன்  
தகுதி கேள், இனி, மிகுதியாள!  
நீர்இன்று அமையா யாக்கைக்கு எல்லாம்  
உண்டி கொடுத்தோர் உயிர்கொடுத் தோரே;

**உண்டி முதற்றே உணவின் பிண்டம்;** 	20
உணவெனப் படுவது நிலத்தோடு நீரே; 
நீரும் நிலனும் புணரியோர் ஈண்டு  
உடம்பும் உயிரும் படைத்திசி னோரே;  
வித்திவான் நோக்கும் புன்புலம் கண்ணகன்  

வைப்புற்று ஆயினும், நண்ணி ஆளும் 	25  
இறைவன் தாட்குஉத வாதே; அதனால்,  
அடுபோர்ச் செழிய! இகழாது வல்லே  
நிலன்நெளி மருங்கின் நீர்நிலை பெருகத்  
தட்டோர் அம்ம, இவண்தட் டோரே;  
தள்ளா தோர்இவண் தள்ளா தோரே. 	30

http://www.tamilvu.org/node/154572?linkid=130516   

உரை: 

முழங்கு  முந்நீர்  முழுவதும்  வளைஇ  - ஒலிக்கின்ற கடலானது முழுவதும் சூழப்பட்டு  
பரந்து பட்ட வியன் ஞாலம் - பரந்து கிடக்கின்ற அகன்ற வுலகத்தை;  
தாளின் தந்து - தமது முயற்சியாற் கொண்டு  
தம் புகழ் நிறீஇ - தம்முடைய புகழை யுலகத்தின் கண்ணே நிறுத்தி  
ஒருதாம் ஆகிய உரவோர் உம்பல் - தாமே ஆண்ட வலியோருடைய வழித்தோன்றினோய்  
ஒன்று பத்து அடுக்கிய கோடி கடை இரீஇய - ஒன்றைப் பத்து முறையாக அடுக்கப்பட்டதாகிய கோடி யென்னும் எண்ணினைக் கடையெண்ணாக இருத்திய  
பெருமைத்தாக நின் ஆயுள் - சங்கு முதலாகிய பேரெண்ணினையுடைத்தாக நினது வாழ்நாள்  
நீர்த் தாழ்ந்த குறுங்காஞ்சி - நீரின் கண்ணேயுறத் தாழ்ந்த குறிய காஞ்சியினது  
பூக் காதூஉம் இன வாளை - பூவைக் கவரும் இனமாகிய வாளையினையும்  
நுண்ணாரல் - நுண்ணிய ஆரலினையும்  
பருவரால் - பரிய வராலினையும்  
குரூஉக்கெடிற்ற - நிறமுடைய கெடிற்றினையு முடைத்தாகிய   
குண்டு அகழி - குழிந்த கிடங்கினையும்   
வான் உட்கும் வடி நீண் மதில் - வான மஞ்சும் திருந்திய நெடிய மதிலையுமுடைத்தாகிய  
மல்லல் மூதூர் வயவேந்தே - வளவிய பழைய ஊரினையுடைய வலிய வேந்தே  
செல்லும் உலகத்துச் செல்வம் வேண்டினும் - நீ போகக் கடவ மறுமை யுலகத்தின்கண் நுகரும் செல்வத்தை விரும்பினும்  
ஞாலம் காவலர் தோள் வலி முருக்கி ஒரு நீ ஆகல் வேண்டினும் - உலகத்தைக் காப்பாரது தோள் வலியைக் கெடுத்து நீ ஒருவனுமே தலைவனாதலை விரும்பினும்  
சிறந்த நல்லிசை நிறுத்தல் வேண்டினும் - மிக்க நல்ல புகழை இவ்வுலகத்தே நிறுத்துதலை விரும்பினும்  
அதன் தகுதி கேள் இனி - அவ் வேட்கைக்குத் தக்க செய்கையைக்கேட்பாயாக இப் பொழுது  
மிகுதியாள - பெரியோய்  
நீர் இன்று அமையா யாக்கைக்கெல்லாம் - நீரை யின்றியமையாத உடம்பிற்கெல்லாம்  
உண்டி கொடுத்தோர் உயிர் கொடுத்தோர் - உணவு கொடுத்தவர்கள் உயிரைக் கொடுத்தார்   
உண்டு முதற்று உணவின் பிண்டம் - உணவை முதலாகவுடைத்து அவ்வுணவா லுளதாகிய உடம்பு  
உணவெனப் படுவது நிலத்தொடு நீர் ஆதலால் - உணவென்று சொல்லப்படுவது நிலத்தோடு கூடிய நீர்  
நீரும் நிலனும் புணரியோர் - அந்நீரையும் நிலத்தையும் ஒருவழிக் கூட்டினவர்கள்  
ஈண்டு உடம்பும் உயிரும் படைத்திசினோர் - இவ்வுலகத்து உடம்பையும் உயிரையும் படைத்தவராவர்  
வித்தி வான் நோக்கும் புன் புலம் - நெல் முதலாயவற்றை வித்தி மழையைப் பார்த்திருக்கும் புல்லிய நிலம்  
கண்ணகன் வைப்பிற் றாயினும் - இட மகன்ற நிலத்தையுடைத்தாயினும்  
நண்ணி யாளும் இறைவன் தாட்கு உதவாது - அது பொருந்தியாளும் அரசனது முயற்சிக்குப் பயன்படாது  
அதனால் - ஆதலால்  
அடு போர்ச் செழிய -கொல்லும்  போரையுடைய செழிய  
இகழாது - இதனைக் கடைப்பிடித்து  
வல்லே - விரைந்து  
நிலன் நெளி மருங்கின் - நிலம் குழிந்த விடத்தே  
நீர் பெருகத்  தட்டோர்  -  நீர்நிலை   மிகும்   பரிசு தளைத்தோர்  
இவண் தட்டோர் - தாம் செல்லு முலகத்துச் செல்வ முதலாகிய மூன்றினையும்   இவ்வுலகத்துத் தம் பேரோடு  தளைத்தோராவர்  
தள்ளாதோர் - அந் நீரைத் தளையாதவர்  
இவண் தள்ளாதோர் - இவ்வுலகத்துத் தம் பெயரைத் தளையாதோர்   

http://www.tamilvu.org/node/154572?linkid=130516

## இலக்கணக்குறிப்பு விளக்கம்


## ஆங்கில கருத்தாக்கம் 


