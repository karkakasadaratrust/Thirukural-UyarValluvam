உ

## குறள் எண் 

**கூடாவொழுக்கம் - குறள் - 0உஎஉ - 0272**  

## குறள் 

**வானுயர் தோற்றம் எவன்செய்யும் தன்னெஞ்சம்  
தான்அறி குற்றம் படின்.**

## கொண்டு கூட்டும் முறை

**வான் உயர் தோற்றம் எவன் செய்யும் தான் அறி குற்றம் தன் நெஞ்சம் படின்**

## குறள் சாரம் 

**உயர்ந்த தவவேடத்தால் என்ன பயன்**  
ஒருவனுக்கு வானத்தைப்போல உயர்ந்த துறவிவேடம் என்ன பயனைக் கொடுக்கும்?   
தான் குற்றம் என்று அறிந்த காமத்தில் தன்மனம் இறங்கிச்சென்று சேருமானால்.

## பரிமேலழகர் உரை

**வான் உயர் தோற்றம் எவன் செய்யும்** - ஒருவனுக்கு வான்போல உயர்ந்த தவவேடம் என்ன பயனைச் செய்யும்  

**தான் அறி குற்றம் தன் நெஞ்சம் படின்** - தான் குற்றம் என்று அறிந்த அதன்கண்ணே தன்நெஞ்சு தாழுமாயின்.  

## பரிமேலழகர் உரைகுறிப்பு   

வான்உயர் தோற்றம் என்பது 'வான்தோய்குடி' என்றாற்போல இலக்கணை வழக்கு.   
அறியாது செய்த குற்றமல்லது அறிந்துவைத்துச் செய்த குற்றம் கழுவப்படாமையின், நெஞ்சு குற்றத்ததாயே விடும்; விடவே, நின்ற வேடமாத்திரத்திற்குப் புறத்தாரை வெருட்டுதலேஅல்லது வேறுபயன் இல்லை என்பதாம்.  

## பொருட்க்குறிப்பு 

**வான்உயர் தோற்றம்** என்பது _**வான்தோய்குடி' (நாலடியார் 142)**_  என்றாற்போல இலக்கணை வழக்கு.   

அறியாது செய்த குற்றமல்லது அறிந்துவைத்துச் செய்த குற்றம் கழுவப்படாமையின்,  
நெஞ்சு குற்றத்ததாயேவிடும், விடவே,  
நின்ற வேடமாத்திரத்தீற்குப் புறத்தாரை வெருட்டுதலேஅல்லது வேறுபயன் இல்லை என்பதாம்.  

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

>**நாலடியார் - பொருட்பால் - 15. குடிப்பிறப்பு - 142**

>**சான்றாண்மை சாயல் ஒழுக்கம் இவைமூன்றும்  
>வான்றோய் குடிப்பிறந்தார்க் கல்லது - வான்றோயும்  
>மைதவழ் வெற்ப! படாஅ பெருஞ்செல்வம்  
>எய்தியக் கண்ணும் பிறர்க்கு.** 
  
>**வான் தோயும் மைதவழ்வெற்ப** - மேகங்கள் தவழ்கின்ற வானளாவிய மலைகளையுடைய நாடனே!,  
>**1. சான்றாண்மை சாயல் ஒழுக்கம் இவை மூன்றும் வான்தோய் குடிப்பிறந்தார்க்கல்லதுபடா பெருஞ் செல்வம் எய்தியக்கண்ணும் பிறர்க்கு** -  பெருந்தன்மை, மென்மை, கடைப்பிடி என்னும் இவைமூன்றும் உயர்வு பொருந்திய குடியிற் பிறந்தவர்க்கல்லது மிக்க செல்வம் உண்டான காலத்தும் பிறர்க்கு உண்டாகமாட்டா.  

>www.tamilvu.org/ta/library-l2800-html-l2800ind-131883

## இலக்கணக்குறிப்பு விளக்கம்


## ஆங்கில கருத்தாக்கம் 


