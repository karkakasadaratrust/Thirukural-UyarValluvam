உ

## குறள் எண் 

**ஊழ் - குறள் - ௦௩௭௨ - 0372**  

## குறள் 

**பேதைப் படுக்கும் இழவூழ் அறிவகற்றும்  
ஆகலூழ் உற்றக் கடை.**

## கொண்டு கூட்டும் முறை

**இழவூழ்(உற்றக்கடை) அறிவு பேதைப்படுக்கும், ஆகலூழ் உற்றக்கடை அகற்றும்**

## குறள் சாரம் 

ஊழ் காலத்தில் அறிவின் நிலைமை   

## பரிமேலழகர் உரை

**இழவுஊழ்(உற்றக்கடை) அறிவு பேதைப்படுக்கும்** -  
ஒருவனுக்கு எல்லாஅறிவும் உளவாயினும்,  
கைப்பொருள் இழத்தற்கு ஏதுவாகிய ஊழ் வந்துற்றவிடத்து, அஃது அதனைப் பேதையாக்கும்,   

**ஆகல்ஊழ் உற்றக்கடை அகற்றும்** -  
இனி அவன் அறிவு சுருங்கியிருப்பினும்,  
கைப்பொருளாதற்கு ஏதுவாகிய ஊழ் வந்துற்றவிடத்து, அஃது அதனை விரிக்கும்.

## பரிமேலழகர் உரைகுறிப்பு   

கைப்பொருள்என்பது அதிகாரத்தான் வந்தது. இழவு ஊழ், ஆகல் ஊழ் என்பன இரண்டும் வேற்றுமைத்தொகை. உற்றக்கடை என்பது முன்னும் கூட்டப்பட்டது. இயற்கையானாய அறிவையும் வேறுபடுக்கும் என்பதாம்.    

## பொருட்க்குறிப்பு 

**கைப்பொருள்**என்பது அதிகாரத்தான் வந்தது. 

**உற்றக்கடை** என்பது முன்னும் கூட்டப்பட்டது. 

இயற்கையானாய அறிவையும் வேறுபடுக்கும் என்பதாம்.   

## இலக்கணக்குறிப்பு  

**இழவுஊழ், ஆகல்ஊழ்**  என்பன இரண்டும் வேற்றுமைத்தொகை.  

## உயர் வள்ளுவ வகுப்பு காணொளி

https://youtu.be/hOPHxrAHJ-8?t=1571

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

**வேற்றுமைத்தொகை** : இரண்டு சொற்களுக்கிடையே வேற்றுமை உருபுகள் மறைந்துவரச் சொற்கள் தொடர்ந்து நிற்பதற்கு வேற்றுமைத்தொகை என்று பெயர்.   
**ஈண்டு இழவுஊழ் என்பது கைப்பொருளிழத்தற்கு ஏதுவாகிய ஊழ்; ஆகல்ஊழ் என்பது கைப்பொருளாதற்கு ஏதுவாகிய ஊழ். இழைத்தற்கு, ஆதற்கு என்பனவற்றில் 'கு' என்ற நான்காம் வேற்றுமை உருபுகள் மறைந்து வருவதால் வேற்றுமைத்தொகை.** 

## ஆங்கில கருத்தாக்கம் 


