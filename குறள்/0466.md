உ

## குறள் எண் 

**தெரிந்துசெயல்வகை – குறள் - ௦௪௬௬ - 0466**  

## குறள் 

**செய்தக்க அல்ல செயக்கெடும் செய்தக்க  
செய்யாமை யானும் கெடும்.**

## கொண்டு கூட்டும் முறை

**செய்தக்க அல்ல செயக் கெடும், செய்தக்க செய்யாமையானும் கெடும்** 

## குறள் சாரம் 

செய்யாமல் இருக்கவேண்டிய செயல்களை செய்தாலும் குற்றம்.   
செய்யவேண்டிய செயல்களை செய்யாமல் இருந்தாலும் குற்றம்,  
 
## பரிமேலழகர் உரை

**செய்தக்க அல்ல செயக் கெடும்** - அரசன் தன்வினைகளுள் செய்யத்தக்கன அல்லவற்றைச் செய்தலாற்கெடும்,  

**செய்தக்க செய்யாமையானும் கெடும்** - இனி அதனானேஅன்றிச் செய்யத்தக்கனவற்றைக் செய்யாமை தன்னானும் கெடும்.  

## பரிமேலழகர் உரைகுறிப்பு   

செய்யத்தக்கனவல்லாவாவன பெரிய முயற்சியினவும், செய்தால் பயனில்லனவும், அது சிறிதாயினவும், ஐயமாயினவும், பின் துயர்விளைப்பனவும் என இவை.  
செய்யத்தக்கனவாவன அவற்றின் மறுதலையாயின.  
இச்செய்தல் செய்யாமைகளான் அறிவு, ஆண்மை, பெருமைஎன்னும் மூவகை ஆற்றலுள் பொருள் படைஎன இருவகைத்தாகிய பெருமை சுருங்கிப் பகைவர்க்கு எளியனாம்ஆகலான், இரண்டும் கேட்டிற்கு ஏதுவாயின.  
இதனான் செய்வன செய்து, ஒழிவன ஒழிகஎன இருவகையனவும் உடன் கூறப்பட்டன.   

## பொருட்குறிப்பு 

**செய்யத்தக்கனவல்லாவாவன** -  
* பெரிய முயற்சியினவும்,  
* செய்தால் பயனில்லனவும்,   
* அது சிறிதாயினவும்,  
* ஐயமாயினவும்,  
* பின் துயர்விளைப்பனவும் என இவை.    

**செய்யத்தக்கனவாவன** - அவற்றின் மறுதலையாயின.    

இச்செய்தல் செய்யாமைகளான்   
* அறிவு,  
* ஆண்மை,  
* பெருமைஎன்னும் மூவகை ஆற்றலுள்  
பொருள் படைஎன இருவகைத்தாகிய பெருமைசுருங்கிப் பகைவர்க்கு எளியனாம்ஆகலான்,  
இரண்டும் கேட்டிற்கு ஏதுவாயின.  

இதனான் செய்வன செய்து, ஒழிவன ஒழிகஎன இருவகையனவும் உடன் கூறப்பட்டன.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/t6Bk77lqZTA?t=2442

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**மறுதலை** - கூறியதற்கு எதிர்மறை பொருள்   

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


