உ

## குறள் எண் 

**கேள்வி – குறள் - 0௪க௪ - 0414**  

## குறள் 

**கற்றிலன் ஆயினும் கேட்க அஃதொருவற்கு  
ஒற்கத்ததின் ஊற்றாம் துணை.**

## கொண்டு கூட்டும் முறை

**கற்றிலன் ஆயினும் கேட்க, அஃது ஒருவற்கு ஒற்கத்தின் ஊற்றாம் துணை**

## குறள் சாரம் 

ஒருவன் உறுதி நூல்களை படித்துஅறிய முடியாவிட்டாலும்,   
அவற்றின் பொருள்களைக் கற்றறிந்தார் சொல்லக் கேட்க வேண்டும்.  

## பரிமேலழகர் உரை

**கற்றிலன் ஆயினும் கேட்க** -  
உறுதி நூல்களைத் தான் கற்றிலன்ஆயினும்,  
அவற்றின் பொருள்களைக் கற்றறிந்தார் சொல்லக் கேட்க,  

**அஃது ஒருவற்கு ஒற்கத்தின் ஊற்றாம் துணை** - அக்கேள்வி ஒருவனுக்குத் தளர்ச்சிவந்துழிப் பற்றுக்கோடாம் துணைஆகலான்.   

## பரிமேலழகர் உரைகுறிப்பு   

உம்மை கற்கவேண்டும் என்பது பட நின்றது.  
தளர்ச்சி வறுமையானாதல் அறிவின்மையானாதல் இடுக்கண்பட்டுழி மனம் தளர்தல்.  
அதனைக் கேள்வியினானாய அறிவு நீக்கும்ஆகலின், ஊற்றாம் துணை என்றார்.  
ஊன்று என்னும் ஆகுபெயரின் னகரம் திரிந்து நின்றது.    

## பொருட்குறிப்பு 

**தளர்ச்சி**  
* வறுமையானாதல்   
* அறிவின்மையானாதல் இடுக்கண்பட்டுழி மனம் தளர்தல்.  

அதனைக் கேள்வியினானாய அறிவு நீக்கும்ஆகலின், **ஊற்றாம் துணை** என்றார்.  
  
## இலக்கணக்குறிப்பு  

உம்மை கற்கவேண்டும் என்பது பட நின்றது.      
**ஊன்று** என்னும் ஆகுபெயரின் னகரம் திரிந்து நின்றது. 

## உயர் வள்ளுவ வகுப்பு காணொளி

https://youtu.be/8q-tsSd7gts?t=3337

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்  

**ஊற்றாம்** - பற்றுக்கோடாம் - ஊன்றாம் - ஊன்றுதல் 

## பொருட்குறிப்பு விளக்கம்


## இலக்கணக்குறிப்பு விளக்கம்  

**கற்றிலன் ஆயினும்** - இதில் உள்ள உம் கற்பதன் அவசியம் கூறுகின்றது.  
**இறந்தது தழீஇய எச்ச உம்மை** :- சான்று : சாத்தனும் வந்தான் - இங்கே கொற்றன் வந்தது அன்றி என்னும் பொருளைத் தந்தால் இறந்தது தழீஇயவெச்சம் ; இனிக்கொற்றனும் வருவான் என்னும் பொருளைத் தந்தால் எதிரது தழீஇய எச்சம்.        

ஈண்டு கற்றிலனாயினும் என்பது கற்கவும் வேண்டும். கற்க இயலாவிட்டால் கேட்க வேண்டும்; கற்றவரும் அறிவை ஆழப்படுத்தக் கேட்க வேண்டும். எனவே கற்க வேண்டியதன் அவசியத்தை வலியுறுத்தும் உம்மை.             

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது **ஆகுபெயர்** எனப்படும்.   

ஈண்டு ஊன்று என்றால் ஊன்றுதலைக் குறிக்காமல் ஊன்றுகோலைக் குறித்து ஆகுபெயராகிறது.    

**திரிதல் விகாரம்** -  தமிழில் சொல்லோடு சொல் இணையும் புணர்ச்சியில் சொற்களில் மாற்றம் உண்டாவதைத் திரிபு என வழங்குவர். இந்த மாற்றங்களைத் தொல்காப்பியம் மெய் பிறிதாதல், மிகுதல், குன்றல் என மூவகையாகப் பாகுபாடு செய்துகொள்கிறது. நன்னூல் திரிதலை விகாரம் எனக் குறிப்பிடுகிறது.  

ஈண்டு ஊன்று என்பதன் னகரம் திரிதல் விகாரத்தினால் ஊற்று என நின்றது.  

## ஆங்கில கருத்தாக்கம் 


