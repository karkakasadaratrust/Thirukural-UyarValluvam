உ

## குறள் எண் 

**மெய்யுணர்தல் - குறள் - ௦௩௫௧ - 0351**  

## குறள் 

**பொருளல்ல வற்றைப் பொருளென்று உணரும்  
மருளானாம் மாணாப் பிறப்பு**

## கொண்டு கூட்டும் முறை

**பொருள் அல்லவற்றைப் பொருள் என்று உணரும் மருளான் ஆம், மாணாப் பிறப்பு**

## குறள் சாரம் 

இன்பம் இல்லாத பிறப்பு அமையும் காரணம்   ((அ))  

மயக்க உணர்வே பிறப்பு துன்பமயமாவதற்குக் காரணம்   

## பரிமேலழகர் உரை

**பொருள் அல்லவற்றைப் பொருள் என்று உணரும் மருளான் ஆம்** - மெய்ப்பொருள் அல்லவற்றை மெய்ப்பொருள் என்று உணரும் விபரீத உணர்வானே உளதாம்,   

**மாணாப் பிறப்பு** - இன்பம் இல்லாத பிறப்பு.   

## பரிமேலழகர் உரைகுறிப்பு   

அவ் விபரீத உணர்வாவது மறுபிறப்பும், இருவினைப் பயனும், கடவுளும் இல்லை எனவும், மற்றும் இத்தன்மையவும் சொல்லும் மயக்கநூல் வழக்குகளை மெய்ந்நூல் வழக்குஎனத் துணிதல். குற்றியை மகன்என்றும் இப்பியை வெள்ளிஎன்றும் இவ்வாறே ஒன்றனைப் பிறிதொன்றாகத் துணிதலும் அது. மருள், மயக்கம், விபரீத உணர்வு, அவிச்சை என்பன ஒருபொருட் கிளவி. நரகர், விலங்கு, மக்கள், தேவர் என்னும் நால்வகைப் பிறப்பினும் உள்ளது துன்பமே ஆகலின், மாணாப் பிறப்பு என்றார். இதனால் பிறப்புத் துன்பம் என்பதூஉம், அதற்கு முதற்காரணம் அவிச்சை என்பதூஉம் கூறப்பட்டன.  

## பொருட்குறிப்பு 

**அவ் விபரீத உணர்வாவது**  

மறுபிறப்பும், இருவினைப் பயனும், கடவுளும் இல்லை எனவும்,  
மற்றும் இத்தன்மையவும் சொல்லும் மயக்கநூல் வழக்குகளை மெய்ந்நூல் வழக்குஎனத் துணிதல்.   

குற்றியை மகன்என்றும்    
இப்பியை வெள்ளிஎன்றும் இவ்வாறே ஒன்றனைப் பிறிதொன்றாகத் துணிதலும் அது.    

நரகர், விலங்கு, மக்கள், தேவர் என்னும் நால்வகைப் பிறப்பினும் உள்ளது துன்பமே ஆகலின், **மாணாப் பிறப்பு** என்றார்.  

இதனால் பிறப்புத் துன்பம் என்பதூஉம்,   
அதற்கு முதற்காரணம் அவிச்சை என்பதூஉம் கூறப்பட்டன.   

## இலக்கணக்குறிப்பு  

மருள், மயக்கம், விபரீத உணர்வு, அவிச்சை என்பன ஒருபொருட் கிளவி.  

## உயர் வள்ளுவ வகுப்பு காணொளி

https://youtu.be/_Ae3A58LcEM?t=1860

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**குற்றி** - மரக் கட்டை  
**இப்பி** - சிப்பி        
**மருள்** - மயக்கம் 
**அவிச்சை** - மயக்கம்    
**மாணாப் பிறப்பு** - இன்பம் இல்லாத பிறப்பு   
**கிளவி** - சொல்   

## பொருட்குறிப்பு விளக்கம்

பொருள் என்பவற்றை மெய்ப்பொருள் என்று அறியப்படும்.  

## இலக்கணக்குறிப்பு விளக்கம்


## ஆங்கில கருத்தாக்கம் 


