உ

## குறள் எண் 

**பொச்சாவாமை  – குறள் - ௦௫௪௦ - 0540**  

## குறள் 

**உள்ளிய தெய்தல் எளிதுமன் மற்றும்தான்  
உள்ளிய துள்ளப் பெறின்.**

## கொண்டு கூட்டும் முறை

**தான் உள்ளியது எய்தல் எளிது மன், மற்றும் உள்ளியது உள்ளப் பெறின்**  

## குறள் சாரம் 

ஒரு காரியத்தைத் தொடர்ந்து நினைத்துக் கொண்டிருந்தால், நினைத்தபடியே சாதிக்கலாம்.   

## பரிமேலழகர் உரை

**தான் உள்ளியது எய்தல் எளிது மன்** - அரசனுக்குத் தான்எய்த நினைத்த பொருளை அந்நினைத்த பெற்றியே எய்துதல் எளிதாம்,  

**மற்றும் உள்ளியது உள்ளப் பெறின்** - பின்னும் அதனையே நினைக்கக்கூடுமாயின்.   

## பரிமேலழகர் உரைகுறிப்பு   

அது கூடாதென்பது ஒழிந்துநின்றமையின், மன் ஒழிஇசைக்கண் வந்தது.  
அதனையே நினைத்தலாவது மறவிஇன்றி அதன்கண்ணே முயறல்.  
இவை இரண்டு பாட்டானும் பொச்சாவாமைக்கு உபாயம் கூறப்பட்டது.  

## பொருட்குறிப்பு 

அது கூடாதென்பது ஒழிந்துநின்றமையின், **மன்** ஒழிஇசைக்கண் வந்தது.  

**அதனையே நினைத்தலாவது** மறவிஇன்றி அதன்கண்ணே முயறல்.  

இவை இரண்டு பாட்டானும் (குறள் 0538 - 0540) பொச்சாவாமைக்கு உபாயம் கூறப்பட்டது.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/xapW8CrA24I?t=2447

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**உள்ளிய** - நினைத்த   
**கூடாது** - பொருந்தாது  
**மன்** - ஒழிந்தபொருளை உணர்த்தவரும் சொல் 

## பொருட்குறிப்பு விளக்கம்

**மறவாமைக்கு வழி**  
தாம் பெறக்கருதிய பொருளை நினைத்து செயல் ஆற்றினால், நினைத்தபடியே அதை அடையலாம்.

## இலக்கணக்குறிப்பு விளக்கம்


## ஆங்கில கருத்தாக்கம் 


