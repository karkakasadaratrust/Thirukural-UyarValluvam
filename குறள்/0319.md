உ

## குறள் எண் 

**இன்னா செய்யாமை - குறள் - 0௩க௯ - 0319**  

## குறள் 

**பிறர்க்கின்னா முற்பகல் செய்யின் தமக்கின்னா  
பிற்பகல் தாமே வரும்.**

## கொண்டு கூட்டும் முறை

**பிறர்க்கு இன்னா முற்பகல் செய்யின், தமக்கு இன்னா பிற்பகல் தாமே வரும்**

## குறள் சாரம் 

துறவிகள் மற்றவர்களுக்குத் துன்பமானவற்றை ஒரு பகலின் முற்பகுதியில் செய்தால் அவர்களுக்குத் துன்பமானவை அப்பகலின் பிற்பகுதியில் மற்றவர் செய்யாமல் தானே வந்து சேரும்.

## பரிமேலழகர் உரை

**பிறர்க்கு இன்னா முற்பகல் செய்யின்** - துறந்தவர் பிறர்க்கு இன்னாதனவற்றை ஒருபகலது முற்கூற்றின்கண் செய்வராயின்,   

**தமக்கு இன்னா பிற்பகல் தாமே வரும்** - தமக்கு இன்னாதன அதன் பிற்கூற்றின்கண் அவர் செய்யாமல் தாமே வரும். 

## பரிமேலழகர் உரைகுறிப்பு   

முற்பகல், பிற்பகல் என்பன பின் முன்னாகத் தொக்க ஆறாம் வேற்றுமைத் தொகை.   
தவம் அழிதலின், அங்ஙனம் கடிதினும் எளிதினும் வரும் அதனால் அவை செய்யற்க என்பதாம்.  
இனி தானே வரும் என்பது பாடமாயின், அச்செயல் தானே தமக்கு இன்னாதனவாய் வரும் என உபசார வழக்காக்கி, ஆக்கம் வருவித்து உரைக்க.    

## பொருட்குறிப்பு 
  
தவம் அழிதலின்,    
அங்ஙனம் கடிதினும் எளிதினும் வரும் அதனால் அவை செய்யற்க என்பதாம்.   

இனி தானே வரும் என்பது பாடமாயின்,   
அச்செயல் தானே தமக்கு இன்னாதனவாய் வரும் என உபசார வழக்காக்கி, ஆக்கம் வருவித்து உரைக்க.  

## இலக்கணக்குறிப்பு  

**முற்பகல், பிற்பகல்** என்பன பின் முன்னாகத் தொக்க ஆறாம் வேற்றுமைத் தொகை.   

## உயர் வள்ளுவ வகுப்பு காணொளி

https://youtu.be/TZQY-WGOL_c?t=7629

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

ஆக்கம் வருவித்து உரைக்க என்பது, 'அது' என்பதைச் சேர்த்து அதுதானே வரும் எனப்படும்.   
அது தானாக வரும் என்பது ஒரு விளக்கம்; அதுதானே வரும் என்பதும் ஒரு விளக்கம்.  
இவ்வாறு விளக்குவது உபசார வழக்கு.  

## இலக்கணக்குறிப்பு விளக்கம்


## ஆங்கில கருத்தாக்கம் 


