உ

## குறள் எண் 

**காலமறிதல்  – குறள் - ௦௪௯௦ - 0490** 
 
## குறள் 

**கொக்கொக்க கூம்பும் பருவத்து மற்றதன்  
குத்தொக்க சீர்த்த இடத்து.**

## கொண்டு கூட்டும் முறை

**கூம்பும் பருவத்துக் கொக்கு ஒக்க, மற்றுச் சீர்த்த இடத்து அதன் குத்து ஒக்க**  

## குறள் சாரம் 


## பரிமேலழகர் உரை

**கூம்பும் பருவத்துக் கொக்கு ஒக்க** - வினைமேற் செல்லாதிருக்கும் காலத்துக் கொக்கு இருக்குமாறு போல இருக்க,  

**மற்றுச் சீர்த்த இடத்து அதன் குத்து ஒக்க** -மற்றைச் செல்லும்காலம் வாய்த்தவழி, அது செய்துமுடிக்குமாறு போலத் தப்பாமல்செய்து முடிக்க.   

## பரிமேலழகர் உரைகுறிப்பு   

மீன்கோடற்கு இருக்கும்வழி அது வந்துஎய்தும்துணையும் முன்அறிந்து தப்பாமற்பொருட்டு உயிரில்லதுபோன்று இருக்குமாகலானும், எய்தியவழிப் பின்தப்புவதற்குமுன்பே விரைந்து குத்துமாகலானும், இருப்பிற்கும் செயலிற்கும் கொக்கே உவமையாயிற்று.  
கொக்கொக்க என்றாராயினும் அதுகூம்புமாறு போலக் கூம்புகஎன்றும், குத்தொக்க என்றாராயினும் அது குத்துமாறுபோலக் குத்துகஎன்றும் உரைக்கப்படும்.    
இது தொழிலுவமமாகலின், உவமைமுகத்தான் இருப்பிற்கும் செயலிற்கும் இலக்கணம் கூறியவாறாயிற்று.  

## பொருட்குறிப்பு 

**மீன்கோடற்கு இருக்கும்வழி**  
* அது வந்துஎய்தும்துணையும் முன்அறிந்து தப்பாமற்பொருட்டு உயிரில்லதுபோன்று இருக்குமாகலானும்,  
* எய்தியவழிப் பின்தப்புவதற்குமுன்பே விரைந்து குத்துமாகலானும், இருப்பிற்கும் செயலிற்கும் கொக்கே உவமையாயிற்று. 

**கொக்கொக்க** என்றாராயினும் அதுகூம்புமாறு போலக் கூம்புகஎன்றும்,  
**குத்தொக்க** என்றாராயினும் அது குத்துமாறுபோலக் குத்துகஎன்றும் உரைக்கப்படும்.   

## இலக்கணக்குறிப்பு  

இது தொழிலுவமமாகலின், உவமைமுகத்தான் **இருப்பிற்கும் செயலிற்கும்** இலக்கணம் கூறியவாறாயிற்று.  

## உயர் வள்ளுவ வகுப்பு காணொளி

https://youtu.be/k83nNMUFCDg?t=3197

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

கொக்கு தலையில் வெண்ணெய் வைத்த கதை  
https://youtu.be/k83nNMUFCDg?t=3630

## தொன்மையான சொற்கள்

**கோடல்** - கொல்லுதல்   

## பொருட்குறிப்பு விளக்கம்


## இலக்கணக்குறிப்பு விளக்கம்

**தொழிற்பெயர்** - ஒரு தொழிலைக் குறிக்கும் பெயர். இதில் எண், இடம், காலம், பால் ஆகியன தோன்றாது பொதுவாக வரும்.  சான்று : உண்ணல், உறங்கல், கல்வி, கேள்வி, கெடுவல் (யான்).   

**உவமம்** : கருப் பொருளை வைத்து உவமையாகச் சொல்ல, உவமிக்கப்படும் பொருளாகிய வேறொன்று தோன்றுவது.   கொக்கு - உவமை.  

**தொழில் உவமம்** -  காலம் வரும்வரை அசையாது காத்திருக்கும்; காலம் வந்தபின் விரைந்து செயலாற்றிக் குத்தும்.  அதுபோல தலைவன் காலம் வரும்வரை அமைதியாக இருப்பதும், காலம் வந்தபின் விரைந்து செயலாற்றி வெற்றி எய்த வலியுறுத்தப் படுகின்றது. 

## ஆங்கில கருத்தாக்கம் 


