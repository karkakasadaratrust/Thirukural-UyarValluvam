உ

## குறள் எண் 

**புறங்கூறாமை - குறள் - 0கஅ௬ - 0186**  

## குறள் 

**பிறன்பழி கூறுவான் தன்பழி யுள்ளும்  
திறன்தெரிந்து கூறப் படும்.** 

## கொண்டு கூட்டும் முறை

**பிறன் பழி கூறுவான், தன்பழியுள்ளும் திறன் தெரிந்து கூறப்படும்**

## குறள் சாரம் 

**புறம்கூறுவதால் உண்டாகும் எதிர்வினை**  
ஒருவனை அவன் இல்லாத இடத்தில் அவன்மீது பழி கூறுபவன்,   
தன்னிடத்தில் (பழிகூறியவனிடம்) உள்ள பழிகளுள் வருத்தத்தைத் தரக்கூடிய பழிகளாகத் தேர்ந்தெடுத்து,  
முதலில் யார்மீது பழி சுமத்தினானோ அவனால் கூறப்படும்.  
 
## பரிமேலழகர் உரை

**பிறன் பழி கூறுவான்** - பிறனொருவன் பழியை அவன்புறத்துக் கூறுபவன்

**தன்பழியுள்ளும் திறன் தெரிந்து கூறப்படும்** - தன்பழி பலவற்றுள்ளும் உளையும்திறம் உடையவற்றைத் தெரிந்து அவனால்கூறப்படும்  

## பரிமேலழகர் உரைகுறிப்பு   

புறத்து என்பது அதிகாரத்தால் பெற்றாம்.  
இது வருகின்றவற்றிற்கும் ஒக்கும்.  
திறன் ஆகுபெயர்.  
தன்னைப் புறங்கூறியவாறு கேட்டான் அக்கூறியார்க்கு அவ்வளவன்றி அவன் இறந்துபட்டு உளையும் திறத்தனவாகிய பழிகளை நாடி எதிரே கூறுமாகலின், திறன்தெரிந்து கூறப்படும் என்றார்.  

## பொருட்க்குறிப்பு 

**புறத்து** என்பது அதிகாரத்தால் பெற்றாம்.  
இது வருகின்றவற்றிற்கும் ஒக்கும்.  
  
தன்னைப் புறங்கூறியவாறு கேட்டான், அக்கூறியார்க்கு அவ்வளவன்றி அவன் இறந்துபட்டு உளையும் திறத்தனவாகிய பழிகளை நாடி எதிரே கூறுமாகலின், **திறன்தெரிந்து கூறப்படும்** என்றார்.  

## இலக்கணக்குறிப்பு  

**திறன்** ஆகுபெயர்.  

## உயர் வள்ளுவ வகுப்பு காணொளி

https://youtu.be/r-xptoFJWl4?t=4552

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**நாடி** - ஆராய்ந்து  
**உளையும்** - வருத்தும்  

## பொருட்க்குறிப்பு விளக்கம்


## இலக்கணக்குறிப்பு விளக்கம்

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது ஆகுபெயர் எனப்படும்.     

**ஈண்டு திறன் என்பது வருத்துகின்ற ஆற்றலுக்கு ஆகிவருகிறது.** 

## ஆங்கில கருத்தாக்கம் 


