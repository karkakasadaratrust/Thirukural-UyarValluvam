உ

## குறள் எண்
**கடவுள் வாழ்த்து - குறள் 8**

## குறள் 
**அறவாழி யந்தணன் றாள்சேர்ந்தார்க் கல்லாற்  
பிறவாழி நீந்த லரிது**


## குறள் - பிரித்து வாசிக்கும் முறை
**அறவாழி அந்தணன் தாள்சேர்ந்தார்க் கல்லால்  
பிறவாழி நீந்தல் அரிது**


## தொடர் அமைப்பு
**அறஆழி அந்தணன் தாள் சேர்ந்தார்க்கு அல்லால் பிறஆழி நீந்தல் அரிது**

## உரை
**அறவாழி அந்தணன் தாள் சேர்ந்தார்க்கு அல்லால்** - அறக்கடலாகிய அந்தணனது தாளாகிய புணையை சேர்ந்தார்க்கல்லது  
**பிற ஆழி நீந்தல் அரிது** - அதனிற் பிறவாகிய கடல்களை நீந்தல் அரிது


## உரைக்குறிப்பு
அறம், பொருள், இன்பமென உடன்னெண்ணப்பட்ட மூன்றனுள் அறத்தை முன்னர்ப் பிரித்தமையான், ஏனைப்பொருளுமின்பமும் பிறவெனப்பட்டன.  
பல்வேறுவகைப்பட்ட அறங்களெல்லாவற்றையுந் தனக்கு வடிவாகவுடையானாகலின், **அறவாழியந்தணன்னென்றார்**.  
**அறவாழியென்பதனைத்** தருமச்சக்கரம் ஆக்கி, அதனையுடைய அந்தணனென்றுரைப்பாருமுளர்.  
அப்புணையைச் சேராதார் கரை காணாது அவற்றுள்ளே யழுந்துவராகலின், **நீந்தலரிதென்றார்**.  
( **இலக்கணம்** - இஃதேகதேசவுருவகம். )


## உரை - பிரித்து வாசிக்கும் முறை
**அறவாழி அந்தணன் தாள் சேர்ந்தார்க்கு அல்லால்** - அறக்கடலாகிய அந்தணனது தாளாகிய புணையை சேர்ந்தார்க்கல்லது  
**பிற ஆழி நீந்தல் அரிது** - அதனிற் பிறவாகிய கடல்களை நீந்தல் அரிது


## உரைக்குறிப்பு - பிரித்து வாசிக்கும் முறை
அறம், பொருள், இன்பமென உடன்எண்ணப்பட்ட மூன்றனுள் அறத்தை முன்னர்ப் பிரித்தமையான், ஏனைப் பொருளும் இன்பமும் பிறவெனப்பட்டன.  
பல்வேறு வகைப்பட்ட அறங்கள் எல்லாவற்றையும் தனக்கு வடிவமாக உடையான் ஆகலின், **அறஆழி	 அந்தணன்** என்றார்.  
**அறஆழி** என்பதனைத் தரும சக்கரம் ஆக்கி, அதனை உடைய அந்தணன்  என்று உரைப்பாரும் உளர்.  
அப்புணையைச் சேராதார் கரைகாணாது அவற்றுள்ளே அழுந்துவர் ஆகலின், **நீந்தல் அரிது**  என்றார்.  
( **இலக்கணம்** - இஃது ஏகதேச உருவகம். )


## இலக்கண பிரிவுகள் 


## இலக்கணத் தொகுப்பு 


## இலக்கண விளக்கம்


## கூடுதல் விளக்கம்


## குறள் சார்ந்த கதைகள் 


## கடினமான சொற்கள்


## குறள் சாரம் 


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 
[குறள் 8 ] https://drive.google.com/open?id=1RIRZxmQ8Av-aCzJr7Ydw1ZoR-r2w6MWs

## கூடுதல் குறிப்புகள்


## ஆங்கில விளக்கம்

