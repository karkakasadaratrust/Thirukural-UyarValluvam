உ

## குறள் எண் 

**பொழுதுகண்டிரங்கல் - குறள் - கஉஉக - 1221**

## குறள் 

**மாலையோ அல்லை மணந்தார் உயிர்உண்ணும்  
வேலைநீ வாழி பொழுது.** 

## கொண்டு கூட்டும் முறை

**பொழுது நீ மாலையோ அல்லை மணந்தார் உயிர் உண்ணும் வேலை**

## குறள் சாரம் 


## பரிமேலழகர் உரை

பொழுதொடு புலந்து சொல்லியது. 

**பொழுது** - பொழுதே 

**நீ மாலையோ அல்லை** - நீ முன்னாள்களின் வந்த மாலையோ எனின், அல்லை 

**மணந்தார் உயிர் உண்ணும் வேலை** - இருந்த ஆற்றான் அந்நாள் காதலரை மணந்த மகளிர் உயிரையுண்ணும் இறுதிக்காலமாய் இருந்தாய்

## பரிமேலழகர் உரைகுறிப்பு   

முன்னாள் கூடியிருந்த நாள். அந்நாள் மணந்தார் எனவே, பின் பிரிந்தாராதல் பெறுதும். வாழி என்பது குறிப்புச் சொல். 'வாலிழை மகளிர் உயிர்ப்பொதி அவிழ்க்குங்காலை' என்றாற்போல ஈண்டுப் பொதுமையாற் கூறப்பட்டது. வேலை என்பது ஆகுபெயர். வேலை என்பதற்கு வேலாயிருந்தாய் என்பாரும் உளர்.

## பொருட்குறிப்பு 

முன்னாள் - கூடியிருந்த நாள். 

'அந்நாள் மணந்தார்' எனவே, பின் பிரிந்தாராதல் பெறுதும்.

'வாலிழை மகளிர் உயிர்ப்பொதி அவிழ்க்குங்காலை' (கலித்.நெய்தல்.2) என்றாற்போல ஈண்டுப் பொதுமையாற் கூறப்பட்டது. 

வேலை என்பதற்கு வேலாயிருந்தாய் என்பாரும் உளர்.

## இலக்கணக்குறிப்பு  

**வாழி** என்பது குறிப்புச் சொல்.

**வேலை** என்பது ஆகுபெயர்.

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**கலித்தொகை - நெய்தல்கலி**

>கன்றமர் விருப்பொடு மன்றுநிறை புகுதர  
>மாவதி சேரமாலை வாள்கொளா  
>வந்தி யந்தண ரெதிர்கொள வயர்ந்து  
>செந்தீச் செவ்வழ றொடங்க வந்ததை  
>வாலிழை மகளி ருயிர்பொதி யவிழ்க்குங்
>காலை யாவ தறியார்  
>மாலை யென்மனார் மயங்கி யோரே.  

>இது பிரிவிடை மாலைப்பொழுது கண்டு ஆற்றாத தலைவி தோழிக்கு உரைத்தது.

>அகன்ற (1) உலகத்தை எவ்வுயிர்க்குந் தோற்றுவிக்கும் தன்னுடைய பல கிரணங்களைத் தனக்கு வாயாகக்கொண்டு (2) கான்ற பகற்காலத்தை மீண்டும் அவ்வாயாலே விழுங்கினாற்போல அவற்றைச் சுருக்கிக்கொண்டு படுகின்ற சுடர் அத்தகிரியைச் சேர்கையினாலே போரின்கண் மிகுகின்றசக்கரப்படையை யுடைய மாயோனிறம்போல இயல்பாகவுள்ள இருள் பரந்துவாராநிற்க, அதனைப் பொறாதே தன் நிலவாலே ஒட்டிப் புறங்காண்பாரைப்போலே அழகினையுடைய மதி தோன்ற, கணவரைக் கூடித் துயிலைப்பெற்ற கண்கள் போலே திரண்ட தண்டுகளையுடையவாகிய தாமரை (3) முதலியன குவிய, தம்புகழ்களைக் கேட்ட சான்றோரைப்போலே தலையைச் சாய்த்து மரங்கள் துயில, சிறுதூறுகள் பிரிந்த மகளிரை (4) இகழ்ந்து சிரிப்பவைபோலே முகைகள் அவிழ்ந்து விளங்க, சிறிய மூங்கிலாகிய குழல்போலச் சுரும்புகள் ஆர்ப் பரவஞ்செய்து பாட, புட்கள் தம் பார்ப்புக்களை நினைத்துக் குடம்பையைச் சேரப், பசுக்கள் தாந் தங்கும் ஊர்களிடத்திற் கன்றின்மேல் அமர்ந்த விருப்பத் தோடே மன்றுக ணிறையப் புகுதலைச்செய்ய, மாக்கள் தாந் தங்குமிடத்தே சென்று தங்க, அந்தணர் தாஞ் செய்யுந் தொழில்களைச் செய்து அந்திக் காலத்தை எதிர்கொள்ள, (5) மகளிர் செந்தீயால் உண்டான விளக்கை ஏற்றத் தொடங்க, மாலை விளக்கங்கொள்ள வந்ததனை அறிவுகெட்டோர் வாலிய இழையினையுடைய மகளிருயிரை அதனைப் பொதிந்துநின்ற உடலினின்றும் போக்குங் காலத்தினது இயல்பாவதறியாராய் மாலைக்காலமென்று அதுவும் ஒருகாலமாகக் கூறாநிற்பரென ஆற்றாளாய்த் தோழிக்குக் கூறினாள்.

http://www.tamilvu.org/ta/library-l1260-html-l1260ind-125035

## இலக்கணக்குறிப்பு விளக்கம்


## ஆங்கில கருத்தாக்கம் 


