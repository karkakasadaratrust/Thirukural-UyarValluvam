உ

## குறள் எண் 

**பிறனில் விழையாமை - குறள் - 0க௪௪ - 0144**  

## குறள் 

**எனைத்துணையர் ஆயினும் என்னாம் தினைத்துணையும்  
தேரான் பிறனில் புகல்.** 

## கொண்டு கூட்டும் முறை

**எனைத்துணையராயினும் என்னாம், தினைத்துணையும் தேரான் பிறன் இல் புகல்**

## குறள் சாரம் 

**எல்லாப் பெருமைகளையும் இழந்து சிறுமை அடையும் வழி**  
எந்த அளவிற்குப் பெருமை உடையவராக இருந்தாலும் அது என்னவாக முடியும்,  
காம மயக்கத்தால் தினை அளவுகூட தமது தவற்றை ஆராய்ந்து பார்க்காமல் அடுத்தவன் வீட்டில் புகுதல்.  

## பரிமேலழகர் உரை

**எனைத்துணையராயினும் என்னாம்** - எத்துணைப் பெருமையுடையார் ஆயினும் ஒருவர்க்கு யாதாய் முடியும்,   

**தினைத்துணையும் தேரான் பிறன் இல் புகல்** - காம மயக்கத்தால் தினையளவும் தம்பிழையை ஓராது பிறனுடைய இல்லின்கண் புகுதல்.  

## பரிமேலழகர் உரைகுறிப்பு   

இந்திரன் போல எல்லாப் பெருமையும் இழந்து சிறுமைஎய்தல் நோக்கி, என்னாம் என்றார்.  
'என்நீர் அறியாதீர் போல இவை கூறின் நின் நீர அல்ல நெடுந்தகாய்' (எட்டுத்தொகை – கலித்தொகை பாலை 6) என்புழிப்போல உயர்த்தற்கண் பன்மை ஒருமை மயங்கிற்று.  
தேரான் பிறன் என்பதனைத் தம்மை ஐயுறாத பிறன் என்று உரைப்பாரும் உளர்.  

## பொருட்க்குறிப்பு 

இந்திரன் போல எல்லாப் பெருமையும் இழந்து சிறுமை எய்தல் நோக்கி, **என்னாம்** என்றார்.  

தேரான் பிறன் என்பதனைத் தம்மை ஐயுறாத பிறன் என்று உரைப்பாரும் உளர்.  

## இலக்கணக்குறிப்பு  

_**என் நீர் அறியாதீர் போல இவை கூறின் நின் நீர அல்ல நெடுந்தகாய்' (எட்டுத்தொகை – கலித்தொகை பாலை 6) )**_ என்புழிப்போல உயர்த்தற்கண் பன்மை ஒருமை மயங்கிற்று.  

## உயர் வள்ளுவ வகுப்பு காணொளி

https://youtu.be/JWFhhzz0AmE?t=4653

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஓராது** - ஆராய்ந்து பார்க்காமல்  
**என்புழிப்போல** - என்றாற்போல 

## பொருட்க்குறிப்பு விளக்கம்

>**எட்டுத்தொகை – கலித்தொகை பாலை	 6 தலைவி கூற்று**  

>பாலை, தலைவி தலைவனிடம் சொன்னது  

>மரையா மரல் கவர மாரி வறப்ப  
>வரை ஓங்கு அருஞ் சுரத்து ஆர் இடைச் செல்வோர்  
>சுரை அம்பு மூழ்கச் சுருங்கிப் புரையோர் தம்  
>உள் நீர் வறப்பப் புலர் வாடு நாவிற்குத்  
>தண்ணீர் பெறாஅத் தடுமாற்று அருந் துயரம்  
>கண்ணீர் நனைக்கும் கடுமைய காடு என்றால்  
>**என் நீர் அறியாதீர் போல இவை கூறல்  
>நின் நீர அல்ல நெடுந்தகாய்** எம்மையும்  
>அன்பு அறச் சூழாதே ஆற்று இடை நும்மொடு  
>துன்பம் துணை ஆக நாடின் அது அல்லது  
>இன்பமும் உண்டோ எமக்கு.

>காடு,  
>குற்றத்தையுடைய மறவர் தம்முடைய மூட்டுவாயையுடைய அம்புகள், மலைவளர்ந்து போதற்கரிய காட்டிடத்து அரிய வழியைப் போவார்மேலே அழுந்துகையினாலே,  
>உடலஞ்சுருங்கி உள்ளுண்டாகிய நீர் வற்றுகையினாலே உலர்ச்சியாலே வாடுகின்ற நாவிற்கு மரையா மரலைத் தின்னும்படியாக மாரி வறக்கையினாலே தண்ணீர் பெறாத மனத்தடுமாற்றத்தையுடைய வருத்தத்தை அவருடைய கண்ணீர் வீழ்ந்து அந்நாவினை நனைத்துப் போக்குங் கடுமையை யுடையவென்று நீர் உடன்சேறலை மறுத்துக் கூறினால்,யான் உயிர்தாங்கியிருத்தலாற்றாது இறந்துபடுதலை அறியாதிருந்தீர்போல உடன்சேறலை மறுத்த இம்மொழிகளைக் கூறுதலாற் பெற்றதென்?  
>நெடுந்தகாய்! இக்கூற்று நினக்கு உரிய நன்றாகிய நீர்மைகளை உடைய அல்ல. இனி நீ எம்மிடத்து அன்பு நீங்கப் பிரிதலைக் கருதாதே 
அவ்வாற்றிடைத் துன்பத்திற்கு எம்மையுந் துணையாகக்கொண்டு நும்மொடு போதலை ஆராயின் அதுவல்லது எமக்கு வேறோர்
இன்பமும் உண்டோ?   
>இதனால், தலைவிக்குக் கைம்மிகலும் தலைவற்கு இடுக்கணும் பிறந்தன.

>http://www.tamilvu.org/ta/library-l1260-html-l1260ind-125035

## இலக்கணக்குறிப்பு விளக்கம்

எனைத்துணையர் (பன்மைநோக்கி) எனத் தொடங்கி தேரான் என்று ஒருமையில் முடிவு பெற்றது, ஒருமை பன்மை மயக்கம். 

## ஆங்கில கருத்தாக்கம் 


