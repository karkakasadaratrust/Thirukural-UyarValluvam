உ

## குறள் எண் 

**அவா அறுத்தல் - குறள் - ௦௩௭௦ - 0370**  

## குறள் 

**ஆரா இயற்கை அவாநீப்பின் அந்நிலையே  
பேரா இயற்கை தரும்.**

## கொண்டு கூட்டும் முறை

**ஆரா இயற்கை அவா நீப்பின், அந்நிலையே பேரா இயற்கை தரும்** 

## குறள் சாரம் 

வீடு என்னும் பேரா இயற்கை அடையும் வழி   

## பரிமேலழகர் உரை

**ஆரா இயற்கை அவா நீப்பின்** - ஒருகாலும் நிரம்பாத இயல்பினையுடைய அவாவினை ஒருவன் நீக்குமாயின்,  

**அந்நிலையே பேரா இயற்கை தரும்** - அந்நீப்பு அவனுக்கு அப்பொழுதே எஞ்ஞான்றும் ஒரு நிலைமையனாம் இயல்பைக் கொடுக்கும். 

## பரிமேலழகர் உரைகுறிப்பு   

நிரம்பாமையாவது தாமேயன்றித் தம்பயனும் நிலையாமையின் வேண்டாதனவாய பொருள்களை வேண்டி மேன் மேல் வளர்தல். அவ்வளர்ச்சிக்கு அளவின்மையின், நீத்தலே தக்கது என்பது கருத்து. களிப்புக் கவற்சிகளும் பிறப்புப்பிணி மூப்புஇறப்புக்களும் முதலாயின இன்றி உயிர் நிரதிசயஇன்பத்தாய் நிற்றலின் வீட்டினை பேரா இயற்கை என்றும், அஃது அவா நீத்தவழிப் பெறுதல் ஒருதலையாகலின், அந்நிலையே தரும்என்றும் கூறினார். "நன்றாய் ஞானம் கடந்து போய் நல்லிந்திரியம் எல்லாம் ஈர்த்து, ஒன்றாய்க் கிடந்த அரும்பெரும்பாழ் உலப்பிலதனை உணர்ந்துணர்ந்து, சென்றாங்கு இன்பத்துன்பங்கள் செற்றுக்களைந்து பசையற்றால், அன்றே அப்போதே வீடும் அதுவே வீடு வீடாமே.(திருவாய்மொழி 78-6)" என்பதும் இக்கருத்தே பற்றி வந்தது. இந்நிலைமைஉடையவனை வடநூலார் சீவன்முத்தன் என்ப. இதனால் வீடாவது இது என்பதூஉம், அஃது அவாஅறுத்தார்க்கு அப்பொழுதேஉளதாம் என்பதூஉம் கூறப்பட்டன.  

## பொருட்க்குறிப்பு 

**நிரம்பாமையாவது** -   
தாமேயன்றித் தம்பயனும் நிலையாமையின்  
வேண்டாதனவாய பொருள்களை வேண்டி மேன் மேல் வளர்தல்.   
அவ்வளர்ச்சிக்கு அளவின்மையின், நீத்தலே தக்கது என்பது கருத்து.   

களிப்புக் கவற்சிகளும் பிறப்புப்பிணி மூப்புஇறப்புக்களும் முதலாயின இன்றி உயிர் நிரதிசயஇன்பத்தாய் நிற்றலின் வீட்டினை **பேரா இயற்கை** என்றும்,   
அஃது அவா நீத்தவழிப் பெறுதல் ஒருதலையாகலின், **அந்நிலையே தரும்**என்றும் கூறினார்.  

_**"நன்றாய் ஞானம் கடந்து போய் நல்லிந்திரியம் எல்லாம் ஈர்த்து, ஒன்றாய்க் கிடந்த அரும்பெரும்பாழ் உலப்பிலதனை உணர்ந்துணர்ந்து, சென்றாங்கு இன்பத்துன்பங்கள் செற்றுக்களைந்து பசையற்றால், அன்றே அப்போதே வீடும் அதுவே வீடு வீடாமே.(திருவாய்மொழி 78-6)"**_ என்பதும் இக்கருத்தே பற்றி வந்தது.  

இந்நிலைமைஉடையவனை வடநூலார் சீவன்முத்தன் என்ப.  

இதனால்  
* வீடாவது இது என்பதூஉம்,   
* அஃது அவாஅறுத்தார்க்கு அப்பொழுதேஉளதாம் என்பதூஉம் கூறப்பட்டன.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/kmjLldvQHMs?t=2882

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

>**நாலாயிர திவ்ய பிரபந்தம் - நான்காம் ஆயிரம் - நம்மாழ்வார் திருவாய் மொழி - ஆருயிரின் ஏற்றத்தை எம்பெருமான் காட்டக் கண்டு ஆழ்வார் பேசுதல்**  

>3636	  
>நன்றாய் ஞானம் கடந்துபோய்  
>நல் இந்திரியம் எல்லாம் ஈர்த்து  
>ஒன்றாய்க் கிடந்த அரும் பெரும் பாழ்  
>உலப்பு இல் அதனை உணர்ந்து உணர்ந்து  
>சென்று ஆங்கு இன்பத் துன்பங்கள்  
>செற்றுக் களைந்து பசை அற்றால்  
>அன்றே அப்போதே வீடு  
>அதுவே வீடு வீடாமே             (6)  

>http://www.tamilvu.org/ta/library-l4210-html-l4210in1-140090

## இலக்கணக்குறிப்பு விளக்கம்


## ஆங்கில கருத்தாக்கம் 


