உ

## குறள் எண் 

**இனியவை கூறல் – குறள் - ௦௦௯௯ - 0099**  

## குறள் 

**இன்சொல் இனிதீன்றல் காண்பான் எவன்கொலோ  
வன்சொல் வழங்கு வது.** 

## கொண்டு கூட்டும் முறை

**இன்சொல் இனிது ஈன்றல் காண்பான், வன்சொல் வழங்குவது எவன்கொல்?**

## குறள் சாரம் 

பிறர் கூறும் இன்சொல்லால் இன்பம் அனுபவித்தவன், பிறரிடத்து என்ன பயன் கருதி வன்சொல் சொல்வான்.

## பரிமேலழகர் உரை

**இன்சொல் இனிது ஈன்றல் காண்பான்** -  
பிறர் கூறும் இன்சொல்  
தனக்கு இன்பம் பயத்தலை அனுபவித்து அறிகின்றவன்  

**வன்சொல் வழங்குவது எவன்கொல்** -  
அது நிற்கப்  
பிறர்மாட்டு வன்சொல்லைச் சொல்வது என்ன பயன் கருதி?  

## பரிமேலழகர் உரைகுறிப்பு   

இனிது என்றது வினைக்குறிப்புப் பெயர்.  
கடுஞ்சொல் பிறர்க்கும் இன்னாதாகலின், அது கூறலாகாது என்பது கருத்து.   
 

## பொருட்குறிப்பு 

கடுஞ்சொல் பிறர்க்கும் இன்னாதாகலின்,  
அது கூறலாகாது என்பது கருத்து.  

## இலக்கணக்குறிப்பு  

**இனிது** என்றது வினைக்குறிப்புப் பெயர்.  

## உயர் வள்ளுவ வகுப்பு காணொளி

https://youtu.be/Fkn5aUPWyAU?t=8206

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

மாட்டு - இடத்து  
எவன்கொலோ - என்ன பயனை நினைத்து

## பொருட்குறிப்பு விளக்கம்

மற்றவர் ஒருவனிடம் பேசும் இன்சொல் அவனுக்கு இன்பத்தைத் தருகிறது. அவ்வாறு இருக்கும்போது எந்த பயனை நினைத்து, அவன்  பிறரிடம் வன்சொல்லைப் பேசுவான்.  அப்படிப் பேசினால் அது அவனுக்குத் துன்பத்தைத் தரும்: அதனால், வன்சொல் பேசக்கூடாது என்றார்.

## இலக்கணக்குறிப்பு விளக்கம்

'இனிய' என்ற பகுதியோடு 'து' என்ற விகுதி சேர்வதால், 'இனிது' என்பது வினைப்பெயர் ஆனது.   
காண்பான் என்னும் வினையில், 'படர்க்கை' என்னும் இடத்தையும், காலத்தையும் குறிப்பால் உணர்த்துவதால் 'இனிது' என்பது வினைக் குறிப்புப் பெயர் ஆனது.  

## ஆங்கில கருத்தாக்கம் 


