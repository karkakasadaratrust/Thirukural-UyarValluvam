உ

## குறள் எண் 

**ஒற்றாடல் – குறள் – 0ருஅ௯ - 0589**  

## குறள் 

**ஒற்றுஒற்று உணராமை ஆள்க உடன்மூவர்  
சொல்தொக்க தேறப் படும்.**  

## கொண்டு கூட்டும் முறை

**ஒற்று ஒற்று உணராமை ஆள்க உடன் மூவர் சொல் தொக்க தேறப்படும்**

## குறள் சாரம் 

**ஒற்றர்களை அவர்கள் உணராமல் கையாளும்முறை**  
ஒற்றர்களைக் கையாளும்போது ஒருவனை ஒருவன் அறிந்து கொள்ளாதபடி கையாள வேண்டும்.  
அத்தகைய சிறந்த ஒற்றர்கள் மூன்றுபேரை ஒரே இரகசியத்தை அறிந்துவர தனித்தனியே அனுப்பினால் அந்த மூன்றுபேரும் சொல்வது ஒரேமாதிரி இருந்தால் அதனை உண்மை என்று முடிவு செய்யலாம்.  

## பரிமேலழகர் உரை

**ஒற்று ஒற்று உணராமை ஆள்க** - ஒற்றாரையாளும்இடத்து ஒருவனையொருவன் அறியாமல்ஆள்க  

**உடன் மூவர் சொல் தொக்க தேறப்படும்** - அங்ஙனம்ஆண்ட ஒற்றர்மூவரை ஒருபொருள்மேல் வேறுவேறு விட்டால் அம்மூவர் சொல்லும் பயனால்ஒத்தனவாயின், அது மெய்என்று தெளியப்படும்.  

## பரிமேலழகர் உரைகுறிப்பு   

ஆயின்என்பது வருவிக்கப்பட்டது.  
ஒருவனையொருவன் அறியின் தம்முள்இயைந்து ஒப்பக்கூறுவர் ஆகலின் உணராமைஆள்க என்றும், மூவர்க்கும் நெஞ்சுஒற்றுமைப் படுதலும் பட்டால் நீடுநிற்றலும்கூடாமையின் தேறப்படும் என்றும் கூறினார்.  
இதனானே அஃதுஒத்திலவாயின் பின்னும்ஆராய்க என்பதூஉம் பெற்றாம்.   

## பொருட்குறிப்பு 

* ஒருவனையொருவன் அறியின் தம்முள்இயைந்து ஒப்பக்கூறுவர் ஆகலின் **உணராமைஆள்க** என்றும்,  
* மூவர்க்கும் நெஞ்சுஒற்றுமைப் படுதலும் பட்டால் நீடுநிற்றலும்கூடாமையின் **தேறப்படும்** என்றும் கூறினார்.    

இதனானே அஃதுஒத்திலவாயின் பின்னும்ஆராய்க என்பதூஉம் பெற்றாம்.     

## இலக்கணக்குறிப்பு  

**ஆயின்**என்பது வருவிக்கப்பட்டது.    

## உயர் வள்ளுவ வகுப்பு காணொளி

https://youtu.be/MaxTACeinXU?t=2070 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

திரு இ ஜெயராஜ் ஐயா அவர்களின் அனுபவம்  
https://youtu.be/MaxTACeinXU?t=2610

## தொன்மையான சொற்கள்

**இயைந்து** - சேர்ந்து   
**நீடுநிற்றல்** - நீடித்து நிற்றல்   

## பொருட்குறிப்பு விளக்கம்


## இலக்கணக்குறிப்பு விளக்கம்

**ஒத்தனவாயின்** என்பதில் **ஆயின்** என்பதை வருவித்துக் கூறி, அம்மூவரின் கருத்து ஒத்திருப்பின் தெளிக; ஒத்திலவாயின் அக்கருத்தினை மேலும் ஆராய வேண்டும் என அறிவுறுத்தப்படுகிறது.

## ஆங்கில கருத்தாக்கம் 


