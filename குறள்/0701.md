உ

## குறள் எண் 

**குறிப்பறிதல் - குறள் - ௦௭௦௧ - 0701**  

## குறள் 

**கூறாமை நோக்கிக் குறிப்பறிவான் எஞ்ஞான்றும்    
மாறாநீர் வையக்கு அணி.**  

## கொண்டு கூட்டும் முறை

**குறிப்பு கூறாமை நோக்கி அறிவான் எஞ்ஞான்றும் மாறாநீர் வையக்கு அணி**

## குறள் சாரம் 

**யார் உலகத்தில் உள்ளவர்களுக்கு ஆபரணம்**  
அரசன் மனத்தில் நினைத்ததை அவன் கூறாமலே அவனுடைய முகத்தையும் கண்ணையும் பார்த்து அறிந்துகொள்ளும் அமைச்சன்,  
எப்பொழுதும் வற்றாத நீரால் சூழப்பட்ட உலகத்தில் வாழ்பவர்களுக்கு ஓர் ஆபரணம் ஆவான்.  

## பரிமேலழகர் உரை

**குறிப்பு கூறாமை நோக்கி அறிவான்** - அரசனால் குறித்த கருமத்தை அவன் கூறவேண்டாவகை அவன்முகமானுங் கண்ணானும்நோக்கி அறியும்அமைச்சன்  

**எஞ்ஞான்றும் மாறாநீர் வையக்கு அணி** - எஞ்ஞான்றும் வற்றாத நீரால்சூழப்பட்ட வையத்துள்ளார்க்கு ஓர்ஆபரணமாம்.  

## பரிமேலழகர் உரைகுறிப்பு   

ஒட்பமுடையனாய் எல்லார்க்கும் அழகுசெய்தலான், வையக்குஅணி என்றார்.  
குறிப்பும் வையமும் ஆகுபெயர்.  
வையத்திற்குஎன்பது விகாரப்பட்டுநின்றது.   

## பொருட்குறிப்பு 

ஒட்பமுடையனாய் எல்லார்க்கும் அழகுசெய்தலான், **வையக்குஅணி** என்றார்.  

## இலக்கணக்குறிப்பு  

**குறிப்பும் வையமும்** ஆகுபெயர்.     

**வையத்திற்கு**என்பது விகாரப்பட்டுநின்றது.   

## உயர் வள்ளுவ வகுப்பு காணொளி

https://youtu.be/26LpuZNvzZ8?t=2590 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

"‘கண்டனென், கற்பினுக்கு அணியை, கண்களால்,  
தெண் திரை அலைகடல் இலங்கைத் தென் நகர்;  
அண்டர் நாயக !இனி, துறத்தி, ஐயமும்  
பண்டு உள துயரும்’என்று, அனுமன் பன்னுவான்;    
         **~பிராட்டியைக் கண்டதை அனுமன் இராமபிரானிடம் கூறுதல்"**  

https://www.tamilvu.org/slet/l3100/l3100pd1.jsp?bookid=56&auth_pub_id=73&pno=839 

## இலக்கணக்குறிப்பு விளக்கம்

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது **ஆகுபெயர்** எனப்படும்.  
**குறிப்பு என்பது குறித்த கருமத்தையும், வையம் என்பது வையத்து மக்களையும் குறிக்கின்றது.**

**குறுக்கல் விகாரம்** - நெடில் எழுத்தைக் குறில் எழுத்தாகத் திரிவது குறுக்கல் விகாரம்.   
**ஈண்டு வையத்திற்கு என்பது வையக்கு என்று குறைந்து நின்றது.** 

## ஆங்கில கருத்தாக்கம் 



