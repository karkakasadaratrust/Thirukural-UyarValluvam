உ

## குறள் எண் 

**அமைச்சு – குறள் – 0௬௩க - 0631** 

## குறள் 

**கருவியும் காலமும் செய்கையும் செய்யும்  
அருவினையும் மாண்டது அமைச்சு.**   

## கொண்டு கூட்டும் முறை

**கருவியும் காலமும் செய்கையும் செய்யும் அருவினையும் மாண்டது அமைச்சு**

## குறள் சாரம் 

**அனைத்தையும் பொருத்தமாக என்னும் ஆற்றல்**  
* தொழிலை செய்வதற்குத் தேவைப்படும் கருவிகளையும்,  
* அத்தொழில் செய்வதற்கு ஏற்ற காலத்தையும்,  
* அத்தொழிலை செய்வதற்குரிய வழிமுறையையும்,  
* அவ்வழிமுறைப்படி செய்யப்படும் அவ்வரிய தொழிலையும் பொருத்தமாக எண்ணும் ஆற்றல் பெற்றவனே அமைச்சன் ஆவான்.  

## பரிமேலழகர் உரை

**கருவியும்** - வினைசெய்யுங்கால் அதற்கு வேண்டும் கருவிகளும்  

**காலமும்** - அதற்கேற்ற காலமும்  

**செய்கையும்** - அது செய்யுமாறும்  

**செய்யும் அருவினையும்** - அவ்வாற்றில் செய்யப்படும் அவ்வரிய வினைதானும்  

**மாண்டது அமைச்சு** - வாய்ப்ப எண்ண வல்லவனே அமைச்சனாவான்.  

## பரிமேலழகர் உரைகுறிப்பு   

கருவிகள் தானையும் பொருளும்.  
காலம் அது தொடங்குங்காலம்.  
செய்கையெனவே, அது தொடங்கும் உபாயமும் இடையூறுநீக்கி முடிவுபோக்குமாறும் அடங்கின.  
சிறிய முயற்சியால் பெரிய பயன் தருவதென்பார், அருவினை என்றார்.  
இவை ஐந்தனையும் வடநூலார் மந்திரத்திற்கு அங்கம் என்ப.   

## பொருட்குறிப்பு 

**கருவிகள்** - தானையும் பொருளும்.  

**காலம்** - அது தொடங்குங் காலம்.  

**செய்கை**யெனவே, அது தொடங்கும் உபாயமும் இடையூறுநீக்கி முடிவுபோக்குமாறும் அடங்கின.  

சிறிய முயற்சியால் பெரிய பயன் தருவதென்பார், **அருவினை** என்றார்.  

இவை ஐந்தனையும் வடநூலார் மந்திரத்திற்கு அங்கம் என்ப.     

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/-18JS23sLx8?t=2116 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்  

**ஆறு** - வழி  
**அருவினை** - அரிய வினை  
**மந்திரம்** - மந்திரி - அமைச்சன் 

## பொருட்குறிப்பு விளக்கம்

வாய்ப்ப எண்ண வல்லவன் - வெற்றியாக்கும் வகையில் சிந்தித்தல்.  
அரியவினை - சிறுமுயிற்சியின் மூலம் பெரும்பலன்.  
தொடங்கும் காலம் - வினை சிறப்பதற்காகத் தொடங்கும் காலம்.  

## இலக்கணக்குறிப்பு விளக்கம்


## ஆங்கில கருத்தாக்கம் 


