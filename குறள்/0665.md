உ

## குறள் எண் 

**வினைத்திட்பம் – குறள் – ௦௬௬௫ - 0665**  

## குறள் 

**வீறெய்தி மாண்டார் வினைத்திட்பம் வேந்தன்கண்  
ஊறெய்தி உள்ளப் படும்.**  

## கொண்டு கூட்டும் முறை

**வீறு எய்தி மாண்டார் வினைத்திட்பம் வேந்தன்கண் ஊறு எய்தி உள்ளப்படும்** 

## குறள் சாரம் 

**வினைதிட்பத்தின் சிறப்பு**  
எண்ணத்தால் உயர்வடைந்து, அமைச்சருக்கு இருக்கவேண்டிய பிறஇலக்கணங்களும் சிறப்பாக அமைந்த அமைச்சரின் வினைத்திட்பம் வேந்தனைச் சென்றடைவதால் எல்லோராலும் நன்குமதிக்கப்படும்.  

## பரிமேலழகர் உரை

**வீறு எய்தி மாண்டார் வினைத்திட்பம்** - எண்ணத்தாற் சிறப்பெய்திப் பிறஇலக்கணங்களாலும் மாட்சிமைப்பட்ட அமைச்சரது வினைத்திட்பம்  

**வேந்தன்கண் ஊறு எய்தி உள்ளப்படும்** - வேந்தன்கண்ணே உறுதலைஎய்தலான், எல்லாரானும் நன்குமதிக்கப்படும். 

## பரிமேலழகர் உரைகுறிப்பு   

வேந்தன்கண்ஊறுஎய்தல் எடுத்தவினை அதனான் முற்றுப்பெற்றுச் செல்வமும் புகழும் அவன்கண்ணவாதல்.  
எய்தலான்என்பது திரிந்து நின்றது.  
உள்ளல் மதிப்பான் மறைவாமை.  
இதனான் அதன்சிறப்புக் கூறப்பட்டது.    

## பொருட்குறிப்பு 

**வேந்தன்கண்ஊறுஎய்தல்** - எடுத்தவினை அதனான் முற்றுப்பெற்றுச் செல்வமும் புகழும் அவன்கண்ணவாதல்.  
 
**உள்ளல்** - மதிப்பான் மறைவாமை.  

இதனான் அதன்சிறப்புக் கூறப்பட்டது.    

## இலக்கணக்குறிப்பு  

**எய்தலான்**என்பது திரிந்து நின்றது.   

## உயர் வள்ளுவ வகுப்பு காணொளி

https://youtu.be/Ha2UiwBKstg?t=2271 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

**திரிதல் விகாரம்** - தமிழில் சொல்லோடு சொல் இணையும் புணர்ச்சியில் சொற்களில் மாற்றம் உண்டாவதைத் திரிபு என வழங்குவர். இந்த மாற்றங்களைத் தொல்காப்பியம் மெய் பிறிதாதல், மிகுதல், குன்றல் என மூவகையாகப் பாகுபாடு செய்துகொள்கிறது. நன்னூல் திரிதலை விகாரம் எனக் குறிப்பிடுகிறது.    
**ஈண்டு எய்தலான் என்பது எய்தி எனத் திரிந்து நின்றது.** 

## ஆங்கில கருத்தாக்கம் 


