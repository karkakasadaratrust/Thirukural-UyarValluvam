உ

## குறள் எண் 

**கல்வி – குறள் - 0௩௯௯ - 0399**  

## குறள் 

**தாம்இன் புறுவது உலகுஇன் புறக்கண்டு   
காமுறுவர் கற்றறிந் தார்.**

## கொண்டு கூட்டும் முறை

**தாம் இன்புறுவது உலகு இன்புறக் கண்டு, கற்றறிந்தார் காமுறுவர்**

## குறள் சாரம் 

கரும்பு தின்ன கூலி போல,  
கற்பதால் கிடைக்கும் பயன்     
தாமும் இன்புற்று, உலகத்தில் உள்ளோரும் இன்புறுவர்   
என்பதை கற்றவர் அறிவர்.  

## பரிமேலழகர் உரை

**தாம் இன்புறுவது உலகு இன்புறக் கண்டு** - தாம் இன்புறுதற்கு ஏதுவாகிய கல்விக்கு உலகம் இன்புறுதலால் அச்சிறப்பு நோக்கி,   

**கற்றறிந்தார் காமுறுவர்** - கற்றறிந்தார் பின்னும் அதனையே விரும்புவர். 

## பரிமேலழகர் உரைகுறிப்பு   

தாம் இன்புறுதலாவது நிகழ்வின் கண் சொற்பொருள்களின் சுவை நுகர்வானும், புகழ் பொருள் பூசை பெறுதலானும், எதிர்வின்கண் அறம் வீடு பயத்தலானும், அதனான் இடையறாத இன்பம் எய்துதல்.  
உலகு இன்புறுதலாவது இம்மிக்காரோடு தலைப்பெய்து அறியாதன எல்லாம் அறியப்பெற்றோம் என்றும், யாண்டு பலவாக நரையில மாயினேம் (புறநானுறு  191) என்றும் உவத்தல்.  
செல்வமாயின், ஈட்டல் காத்தல் இழத்தல் என்ற இவற்றான் துன்புறுதலும், பலரையும் பகையாக்கலும் உடைத்தென அறிந்து அதனைக் காமுறாமையின் கற்றறிந்தார் என்றும், கரும்பு அயிறற்குக் கூலிபோலத் தாம் இன்புறுதற்கு உலகு இன்புறுதல் பிறவாற்றான் இன்மையின் அதனையே காமுறுவர் என்றும் கூறினார்.    

## பொருட்க்குறிப்பு 

**தாம் இன்புறுதலாவது** -  
* நிகழ்வின் கண் சொற்பொருள்களின் சுவைநுகர்வானும்,  
* புகழ் பொருள் பூசை பெறுதலானும்,  
* எதிர்வின்கண் அறம் வீடு பயத்தலானும், அதனான் இடையறாத இன்பம் எய்துதல்.  

**உலகு இன்புறுதலாவது** -  
* இம்மிக்காரோடு தலைப்பெய்து அறியாதன எல்லாம் அறியப்பெற்றோம் என்றும்,   
* _**யாண்டு பலவாக நரையில மாயினேம் (புறநானுறு  191)**_ என்றும் உவத்தல்.  

செல்வமாயின்,   
* ஈட்டல் காத்தல் இழத்தல் என்ற இவற்றான் துன்புறுதலும், பலரையும் பகையாக்கலும் உடைத்தென அறிந்து அதனைக் காமுறாமையின் கற்றறிந்தார் என்றும்,  
* கரும்பு அயிறற்குக் கூலிபோலத் தாம்இன்புறுதற்கு உலகுஇன்புறுதல் பிறவாற்றான்இன்மையின் அதனையே காமுறுவர்என்றும் கூறினார்.     

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/tAn2iXn_iCU?t=884

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

>**புறநானுறு  191 - பிசிராந்தையார் - உறையூரிலிருந்து அரசுபுரிந்த கோப்பெருஞ்சோழனை காண சென்றபோது பாடியது**  

>**யாண்டுபல வாக நரையில வாகுதல்  
>யாங்கா கியரென வினவுதி ராயின்  
>மாண்டவென் மனைவியொடு மக்களு நிரம்பினர்  
>யாண்கண் டனையரென் னிளையரும் வேந்தனும்  
>5	அல்லவை செய்யான் காக்கு மதன்றலை  
>ஆன்றவிந் தடங்கிய கொள்கைச்  
சான்றோர் பலர்யான் வாழு மூரே.  (191)**  

>**யாண்டு பல வாக** - நுமக்குச் சென்ற யாண்டுகள் பலவாயிருக்க  
>**நரையில வாகுதல் யாங்காகியர் என** - நரையில்லை யாகுதல் எப்படி யாயினீரென  
>**வினவுதி ராயின்** - கேட்பீராயின்  
>**என் மாண்ட மனைவியொடு மக்களும் நிரம்பினர்** - என்னுடைய மாட்சிமைப் பட்ட குணங்களையுடைய மனைவியுடனே புதல்வரும் அறிவு நிரம்பினார்  
>**யான் கண்டனையர் என் இளையரும்** - யான் கருதிய  அதனையே கருதுவர்  என்னுடைய  ஏவல் செய்வாரும்  
>**வேந்தனும் அல்லவை செய்யான் காக்கும்** - அரசனும் முறையல்லாதன செய்யானாய்க் காக்கும்  
>**அதன் தலை** - அதற்கு மேலே  
>**யான் வாழும் ஊர்** - யான் இருக்கின்ற ஊரின்கண்  
>**ஆன்று அடங்கி அவிந்த கொள்கை** - நற்குணங்களால் அமைந்து பணிய வேண்டு முயர்ந்தாரிடத்துப் பணிந்து ஐம்புலனு மடங்கிய கோட்பாட்டினையுடைய  
>**சான்றோர் பலர்** - சான்றோர் பலராதலான்  

 >மனைக்கிழத்தி நற்குண நற்செய்கைகளை யுடையளாதல் அவட்கு மாண்பு.  
 >மக்கள்பால் நிரம்புதற் கமைந்த அறிவாதலால் “அறிவு நிரம்பினார்”என்று உரை கூறினார்.  
 >மனை வாழ்வானும், மகப் பெற்று வளர்த்தலாலும் மனைவிக்கும் இயற்கை யறிவு மிகுந்து நிரம்புதலின், “மனையொடு”எனச் சிறப்பித்தார்.  
 >“செறிவு நிறைவும் செம்மையும் செப்பும், அறிவும் அருமையு பெண்பா லான”(பொருள். 15) எனத் தொல்காப்பியனார் எடுத்துதோதுதல் காண்க.  
 >இளையர் ஏவலர்.   
 >ஆன்றவிந்தடங்கிய கொள்கையென்பதை, ஆன்று அடங்கியவிந்த கொள்கையென மாறிக் கூட்டுக.  
 >குணங்களால் அமைந்தவழி அடக்கமும் அதுவே வாயிலாக ஐந்தவித்தலும் உண்டாதல்பற்றி, இவ்வாறு உரை கூறப்பட்டது.   
 >கிடந்தபடியே கொள்வார்க்கு இது பொருள் என்பார், “ஆன்றவிந்தடங்கி....... அமையும்” என்றார்.    
 
 >http://www.tamilvu.org/node/154572?linkid=130693  
 

## இலக்கணக்குறிப்பு விளக்கம்


## ஆங்கில கருத்தாக்கம் 


