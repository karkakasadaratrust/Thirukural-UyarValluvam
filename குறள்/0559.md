உ

## குறள் எண் 

**கொடுங்கோன்மை – குறள் – ௦௫௫௯ - 0559**  

## குறள் 

**முறைகோடி மன்னவன் செய்யின் உறைகோடி  
ஒல்லாது வானம் பெயல்.**  

## கொண்டு கூட்டும் முறை

**மன்னவன் முறை கோடிச் செய்யின், உறைகோடி வானம் பெயல் ஒல்லாது**  

## குறள் சாரம் 

நீதி கெடும்படி மன்னவன் ஆட்சி செலுத்தினால், அவன் நாட்டில் பருவமழை பொய்த்துப் போகும்படி மேகம் மழை பெய்தலைச் செய்யாது.  

## பரிமேலழகர் உரை

**மன்னவன் முறை கோடிச் செய்யின்** - மன்னவன் தான் செய்யும் பொருளை முறை தப்பச் செய்யுமாயின்,  

**உறைகோடி வானம் பெயல் ஒல்லாது** - அவன்நாட்டுப் பருவமழை இன்றாம்வகை மேகம் பொழிதலைச்செய்யாது.  

## பரிமேலழகர் உரைகுறிப்பு   

இரண்டிடத்தும் கோட என்பன திரிந்துநின்றன.  
உறைகோடுதலாவது பெய்யும் காலத்துப் பெய்யாமை.  
அதற்கேது, வருகின்ற பாட்டான் கூறுப.   

## பொருட்குறிப்பு 

**உறைகோடுதலாவது** - பெய்யும் காலத்துப் பெய்யாமை.  

அதற்கேது (குறள் 0560) வருகின்ற பாட்டான் கூறுப.  

## இலக்கணக்குறிப்பு    

இரண்டிடத்தும் **கோட** என்பன திரிந்துநின்றன.  

## உயர் வள்ளுவ வகுப்பு காணொளி

https://youtu.be/ZE9Bn8JoStA?t=1614 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கோடுதல்** - வளைதல்    
**ஏது** - காரணம்   

## பொருட்குறிப்பு விளக்கம்


## இலக்கணக்குறிப்பு விளக்கம்

தமிழில் சொல்லோடு சொல் இணையும் புணர்ச்சியில் சொற்களில் மாற்றம் உண்டாவதைத் திரிபு என வழங்குவர். இந்த மாற்றங்களைத் தொல்காப்பியம் மெய் பிறிதாதல், மிகுதல், குன்றல் என மூவகையாகப் பாகுபாடு செய்துகொள்கிறது. நன்னூல் திரிதலை விகாரம் எனக் குறிப்பிடுகிறது.  **ஈண்டு கோட என்பன திரிந்து கோடி என நின்றன.** 

## ஆங்கில கருத்தாக்கம் 


