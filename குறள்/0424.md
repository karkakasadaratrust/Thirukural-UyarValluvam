உ

## குறள் எண் 

**அறிவுடைமை – குறள் - 0௪உ௪ - 0424**  

## குறள் 

**எண்பொருள வாகச் செலச்சொல்லித் தான்பிறர்வாய்  
நுண்பொருள் காண்பது அறிவு.**

## கொண்டு கூட்டும் முறை

**தான் எண்பொருள் ஆகச் செலச் சொல்லி, பிறர்வாய் நுண்பொருள் காண்பது அறிவு**

## குறள் சாரம் 

தான் மிகவும் முக்கியமான செய்தியை கூறும்போது எளிய முறையில் சொல்வதும்,  
பிறர் கூறுவது கடினமாக இருந்தாலும், அதிலுள்ள மிகவும் முக்கியமான செய்தியை கண்டு அறிவதும் அறிவு.  

## பரிமேலழகர் உரை

**தான் எண்பொருள் ஆகச் செலச் சொல்லி** - தான் சொல்லும் சொற்களை அரிய பொருளவாயினும் கேட்பார்க்கு எளிய பொருளவாமாறு மனம்கொளச் சொல்லி,  

**பிறர்வாய் நுண்பொருள் காண்பது அறிவு** -  
பிறர்வாய்க் கேட்கும்சொற்களின் நுண்ணியபொருள் காணஅரிதாயினும்  
அதனைக் காண வல்லது அறிவு. 

## பரிமேலழகர் உரைகுறிப்பு   

உடையவன் தொழில் அறிவின்மேல் ஏற்றப்பட்டது.  
சொல்லுவன வழுவின்றி இனிது விளங்கச் சொல்லுக என்பார் சொல்மேல் வைத்தும், கேட்பனவழுவினும் இனிது விளங்காவாயினும் பயனைக் கொண்டொழிக என்பார் பொருள்மேல் வைத்தும் கூறினார்.    

## பொருட்குறிப்பு 

* சொல்லுவன வழுவின்றி இனிது விளங்கச் சொல்லுக என்பார் **சொல்**மேல் வைத்தும்,  
* கேட்பனவழுவினும் இனிது விளங்காவாயினும் பயனைக் கொண்டொழிக என்பார் **பொருள்**மேல் வைத்தும் கூறினார்.   

## இலக்கணக்குறிப்பு  

உடையவன் தொழில் அறிவின்மேல் ஏற்றப்பட்டது.   

## உயர் வள்ளுவ வகுப்பு காணொளி

https://youtu.be/lNrJU_FxRTg?t=895

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்  

**செலச் சொல்லி** - கேட்பவர்கள் எளிய முறையில் புரிந்து கொள்ளும்படி சொல்லுதல்.  

## பொருட்குறிப்பு விளக்கம்   

சொல்லும்போது சொல்லையும்,   
கேட்கும்போது பொருளையும் கவனித்து செய்ய வேண்டும்.

## இலக்கணக்குறிப்பு விளக்கம்  

நுண்பொருள் காண்பது அறிவுடையவன் செய்ய வேண்டிய வேலை. 


## ஆங்கில கருத்தாக்கம் 


