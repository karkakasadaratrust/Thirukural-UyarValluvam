உ

## குறள் எண் 

**தெரிந்துசெயல்வகை – குறள் - ௦௪௬௨ - 0462**  

## குறள் 

**தெரிந்த இனத்தோடு தேர்ந்தெண்ணிச் செய்வார்க்கு  
அரும்பொருள் யாதொன்றும் இல்.**

## கொண்டு கூட்டும் முறை

**தெரிந்த இனத்தொடு தேர்ந்து எண்ணிச் செய்வார்க்கு, அரும் பொருள் யாதொன்றும் இல்**

## குறள் சாரம் 


## பரிமேலழகர் உரை

**தெரிந்த இனத்தொடு தேர்ந்து எண்ணிச் செய்வார்க்கு** -  
தாம் தெரிந்துகொண்ட இனத்துடனே செய்யத்தகும் வினையை ஆராய்ந்து பின்  
தாமேயும்எண்ணிச் செய்து முடிக்க வல்ல அரசர்க்கு,  

**அரும் பொருள் யாதொன்றும் இல்** - எய்துதற்கரிய பொருள் யாதொன்றும் இல்லை.

## பரிமேலழகர் உரைகுறிப்பு   

ஆராயப்படுவன எல்லாம் ஆராய்ந்துபோந்த இனம் என்றுமாம்.  
செய்வார்க்கு என்றதனால், வினை என்னும் செயப்படுபொருள் வருவிக்கப்பட்டது.  
வினையாவது மேற்சேறல்முதல் வேறல்ஈறாய தொழில்.  
பொருள்கட்கு ஏதுவாய அதனில்தவறாமையின், அரியபொருள்கள் எல்லாம் எளிதின் எய்துவர் என்பதாம்.  
இவை இரண்டுபாட்டானும் செய்யத்தகும் வினையும், அது செய்யுமாறும் கூறப்பட்டன.    

## பொருட்குறிப்பு 

ஆராயப்படுவனஎல்லாம் ஆராய்ந்துபோந்த இனம் என்றுமாம்.  

**வினையாவது** -  மேற்சேறல்முதல் வேறல்ஈறாய தொழில்.  

பொருள்கட்கு ஏதுவாய அதனில்தவறாமையின், அரியபொருள்கள் எல்லாம் எளிதின் எய்துவர் என்பதாம்.  

இவை இரண்டுபாட்டானும் { குறள் 0461 & 0462 }    
செய்யத்தகும் வினையும், அது செய்யுமாறும் கூறப்பட்டன.    

## இலக்கணக்குறிப்பு  

**செய்வார்க்கு** என்றதனால், **வினை** என்னும் செயப்படுபொருள் வருவிக்கப்பட்டது.  

## உயர் வள்ளுவ வகுப்பு காணொளி

https://youtu.be/A9BAisakJUY?t=1238

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஆராய்ந்துபோந்த** - ஆராய்ந்து தெரிந்து தெளிந்தவர்கள்      
**மேற்சேறல்** - போர் செய்தல்      
**வேறல்** - வெற்றி பெறல்   
**ஈறாய** - இறுதியாக

## பொருட்குறிப்பு விளக்கம்


## இலக்கணக்குறிப்பு விளக்கம்

**செயப்படுபொருள் - வினை**.  தேர்ந்நு எண்ணிச் செய்வார்க்கு என்பதில் வினை என்ற சொல் குறளில் இல்லை. செய்வார்க்கு என்பதனால் செய்யக்கூடியது வினை என உணர்ந்து உரையாசிரியர் வினை என்னும் செயப்படுபொருளை வருவித்து உரைக்கின்றார்.    

**செயப்படுபொருள் என்பதன் விளக்கம்** - https://www.tamilvu.org/ta/courses-diploma-20052010-bkup-a051-a0511-html-a05112l4-52778

## ஆங்கில கருத்தாக்கம் 


