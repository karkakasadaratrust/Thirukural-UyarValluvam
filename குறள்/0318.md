உ

## குறள் எண் 

**இன்னா செய்யாமை - குறள் - 0௩கஅ - 0318**  

## குறள் 

**தன்னுயிர்க்கு இன்னாமை தானறிவான் என்கொலோ  
மன்னுயிர்க்கு இன்னா செயல்.**

## கொண்டு கூட்டும் முறை

**தன் உயிர்க்கு இன்னாமை தான் அறிவான் மன் உயிர்க்கு இன்னா செயல் என்கொல்**

## குறள் சாரம் 

இன்னா செய்தல் கூடாது என பொதுவாக விலக்கப்பட்டது.  
மற்றவர்கள் செய்யும் தீய செயல்களால் தனக்குத் துன்பம் ஏற்பட்டதை அனுபவித்து 'தீய செய்கையால் துன்பம் ஏற்படும் ' என்பதை அறிந்து கொண்டவன், நிலை பெற்ற பிற உயிர்களுக்கு அத்தீய காரியத்தால் துன்பம் தருவது எதனால்?

## பரிமேலழகர் உரை

**தன் உயிர்க்கு இன்னாமை தான் அறிவான்** - பிறர் செய்யும் இன்னாதன தன்னுயிர்க்கு இன்னாவாம் தன்மையை அனுபவித்து அறிகின்றவன்  

**மன் உயிர்க்கு இன்னா செயல் என்கொல்** - நிலைபேறுடைய பிறஉயிர்கட்குத் தான் அவற்றைச் செய்தல் என்ன காரணத்தான்?   

## பரிமேலழகர் உரைகுறிப்பு   

இவ்வாறே இவை பிறஉயிர்க்கும் இன்னாஎன்பது அனுமானத்தான் அறிந்து வைத்துச் செய்கின்ற இப்பாவம் கழுவப்படாமையின், இன்னாதன யான் வருந்தப் பின்னே வந்து வருத்தும் என்பது ஆகமத்தானும் அறிந்து ஒழியற்பாலன என்பது தோன்றத் தான் என்றும், அத்தன்மையான் ஒழியாமைக்குக் காரணம் மயக்கம் என்பது தோன்ற என்கொலோ என்றும் கூறினார்.   
இவை மூன்றுபாட்டானும் பொதுவகையான் விலக்கப்பட்டது.  

## பொருட்குறிப்பு 

இவ்வாறே   
இவை பிறஉயிர்க்கும் இன்னாஎன்பது அனுமானத்தான்அறிந்து வைத்துச் செய்கின்ற இப்பாவம் கழுவப்படாமையின்,   
இன்னாதன யான் வருந்தப் பின்னே வந்து வருத்தும் என்பது ஆகமத்தானும் அறிந்து ஒழியற்பாலன என்பது தோன்றத் **தான்** என்றும்,  
அத்தன்மையான் ஒழியாமைக்குக் காரணம் மயக்கம்என்பது தோன்ற **என்கொலோ** என்றும் கூறினார்.   

இவை மூன்றுபாட்டானும் (குறள் 0316 - 0318)   
பொதுவகையான் விலக்கப்பட்டது.    

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/TZQY-WGOL_c?t=7266

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**மன் உயிர்** - நிலைத்த உயிர்  

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


