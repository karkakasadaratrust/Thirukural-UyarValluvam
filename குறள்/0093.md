உ

## குறள் எண் 

**இனியவை கூறல் – குறள் - ௦௦௯௩ - 0093**  

## குறள் 

**முகத்தான் அமர்ந்துஇனிது நோக்கி அகத்தானாம்   
இன்சொ லினதே அறம்.** 

## கொண்டு கூட்டும் முறை

**முகத்தான் அமர்ந்து இனிது நோக்கி, அகத்தான் ஆம் இன்சொலினதே அறம்** 

## குறள் சாரம் 

ஈதலுக்கு முன், இன்முகமும், நல்ல மனதுடன் அமைந்த இன்சொல்லில்தான் அறம் உள்ளது.

## பரிமேலழகர் உரை

**முகத்தான் அமர்ந்து இனிது நோக்கி** -  
கண்டபொழுதே முகத்தான் விரும்பி,  
இனிதாக நோக்கி  

**அகத்தான் ஆம் இன்சொலினதே அறம்** -  
பின் நண்ணிய வழி,  
மனத்துடன் ஆகிய இனிய சொற்களைச் சொல்லுதலின் கண்ணதே அறம். 

## பரிமேலழகர் உரைகுறிப்பு   

நோக்கி என்னும் வினையெச்சம் இன்சொல் என அடையடுத்து நின்ற முதல்நிலைத் தொழிற் பெயர் கொண்டது.  
ஈதலின் கண்ணது அன்று என்றவாறு.  
இவை இரண்டு பாட்டானும் இன்முகத்தோடு கூடிய இன்சொல் முன்னரே பிணித்துக் கோடலின், விருந்தோம்புதற்கண் சிறந்தது என்பது கூறப்பட்டது.  

## பொருட்குறிப்பு 

இவை இரண்டு பாட்டானும் (குறள் 0092 - 0093)  
இன்முகத்தோடு கூடிய இன்சொல் முன்னரே பிணித்துக் கோடலின்,  
விருந்தோம்புதற்கண் சிறந்தது என்பது கூறப்பட்டது.  

## இலக்கணக்குறிப்பு  

**நோக்கி** என்னும் வினையெச்சம், இன்சொல் என அடையடுத்து நின்ற முதல்நிலைத் தொழிற் பெயர் கொண்டது. 
ஈதலின் கண்ணது அன்று என்றவாறு.  

## உயர் வள்ளுவ வகுப்பு காணொளி

https://youtu.be/Fkn5aUPWyAU?t=5165

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

கண்ணதே - அளவிலே  
நோக்குதல் - ஒரு நோக்கத்தோடு பார்த்தல்  
பிணித்துக் கோடல் - இணைத்துக் கொள்ளல்

## பொருட்குறிப்பு விளக்கம்

ஈதலுக்கு முன், இன்முகமும், நல்ல மனதுடன் (ஈதல் என்ற நோக்கத்தோடு) கூடிய இனிய சொல் சொல்லுதலுமே முக்கிய அறம். அதை அடுத்ததுதான், ஈதலுக்கான அறமாகும் என்றார்.  
அதாவது, இன்முகமும், இனிய சொல்லும் இல்லாமல், ஈதலில் மட்டுமே அறம் தங்காது என்பதை வலியுறுத்திக் கூறுகிறார்.

## இலக்கணக்குறிப்பு விளக்கம்

ஒரு வினைச்சொல் முற்றிலும் பொருள் தருவதற்காக ஒரு வினைமுற்றைத் தழுவி வரும். இங்ஙனம், ஒரு பொருள் கொடுப்பதற்காக வினைமுற்றைத் தழுவி நிற்கும் சொல்லுக்கு வினைஎச்சம் என்று பெயர்.  
இங்கே,. "நோக்கி" என்னும் வினைச்சொல், 'இன்சொல்' என்ற அடைசொல்லைத் தழுவி எச்சமாக வந்துள்ளது.

ஒரு தொழிலைக் குறிக்கும் பெயர் தொழிற்பெயர் எனப்படும்.				
தொழிற்பெயர் பல விகுதிகளைக் கொண்டு வரும் 				
- தல், அல், அம், கை, ஐ, வை, கு, பு, உ, தி, சி, வி, உள், காடு, பாடு, அரவு, ஆனை, மை, து என்பன.   
எ.காட்டு:    
கூறுதல் - கூறு + தல்  
பாடல்   - பாடு + அல் ( பாடு - பகுதி, அல் - விகுதி)  
நாட்டம்  - நாடு + அம் (நாடு -  பகுதி, அம் - விகுதி)  
கொலை - கொல் + ஐ			
				
விகுதி இல்லாமல், பகுதி மட்டும் வந்து தொழில் ஆற்றுவதற்கு '**முதல்நிலைத் தொழிற்பெயர்**'  என்று பெயர்.				
நோக்குதல் என்பதில் உள்ள தல் விகுதி இல்லாமல், நோக்கி என்னும் பகுதியோடு வந்ததால், "**நோக்கி**" என்பது முதல்நிலை தொழிற் பெயர்.


## ஆங்கில கருத்தாக்கம் 


