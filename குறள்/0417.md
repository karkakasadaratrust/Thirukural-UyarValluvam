உ

## குறள் எண் 

**கேள்வி – குறள் - 0௪கஎ - 0417**  

## குறள் 

**பிழைத்துணர்ந்தும் பேதைமை சொல்லார் இழைத்துணர்ந்து  
ஈண்டிய கேள்வி யவர்.**

## கொண்டு கூட்டும் முறை

**பிழைத்து உணர்ந்தும் பேதைமை சொல்லார், இழைத்து உணர்ந்து ஈண்டிய கேள்வியவர்**

## குறள் சாரம் 

கேட்டார்க்கு வரும் நன்மை  

## பரிமேலழகர் உரை

**பிழைத்து உணர்ந்தும் பேதைமை சொல்லார்** -  
பிறழ உணர்ந்த வழியும்,  
தமக்குப் பேதைமை பயக்குஞ் சொற்களைச் சொல்லார்,  

**இழைத்து உணர்ந்து ஈண்டிய கேள்வியவர்** - பொருள்களைத் தாமும் நுண்ணியதாக ஆராய்ந்தறிந்து அதன்மேலும் ஈண்டிய கேள்வியினை உடையார்.  

## பரிமேலழகர் உரைகுறிப்பு   

பிழைப்ப என்பது திரிந்து நின்றது.  
பேதைமை ஆகுபெயர்.  
ஈண்டுதல் பலவாற்றான் வந்து நிறைதல்.  
பொருள்களின் மெய்ம்மையைத் தாமும் அறிந்து, அறிந்தாரோடு ஒப்பிப்பதும் செய்தார் தாமத குணத்தான் மயங்கினர் ஆயினும், அவ்வாறல்லது சொல்லார் என்பதாம்.   
இவை நான்குபாட்டானும் கேட்டார்க்கு வரும் நன்மை கூறப்பட்டது.   

## பொருட்குறிப்பு 

**ஈண்டுதல்** பலவாற்றான் வந்து நிறைதல். 

பொருள்களின் மெய்ம்மையைத் தாமும் அறிந்து,  
அறிந்தாரோடு ஒப்பிப்பதும் செய்தார் தாமத குணத்தான் மயங்கினர் ஆயினும், அவ்வாறல்லது சொல்லார் என்பதாம்.   

இவை நான்குபாட்டானும் கேட்டார்க்கு வரும் நன்மை கூறப்பட்டது.     

## இலக்கணக்குறிப்பு  

**பிழைப்ப** என்பது திரிந்து நின்றது.  

**பேதைமை** ஆகுபெயர்.    

## உயர் வள்ளுவ வகுப்பு காணொளி

https://youtu.be/H6WZ-wRZ4es?t=716

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

சங்கராபரணம்  
https://youtu.be/H6WZ-wRZ4es?t=1717

## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

தமிழில் சொல்லோடு சொல் இணையும் புணர்ச்சியில் சொற்களில் மாற்றம் உண்டாவதைத் **திரிபு** என வழங்குவர். இந்த மாற்றங்களைத் தொல்காப்பியம் மெய் பிறிதாதல், மிகுதல், குன்றல் என மூவகையாகப் பாகுபாடு செய்துகொள்கிறது. நன்னூல் திரிதலை விகாரம் எனக் குறிப்பிடுகிறது.  

**ஈண்டு பிழைப்ப என்பது திரிந்து பிழைத்து என நின்றது.**       

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது **ஆகுபெயர்** எனப்படும்.   

**ஈண்டு பேதைமை பயக்கும் சொற்களைக் குறித்து வருவதால் ஆகுபெயர்.**   

## ஆங்கில கருத்தாக்கம் 


