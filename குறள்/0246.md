உ

## குறள் எண் 

அருளுடைமை - குறள் - 0246  

## குறள் 

**பொருள்நீங்கிப் பொச்சாந்தார் என்பர் அருள்நீங்கி  
அல்லவை செய்தொழுகு வார்.**

## கொண்டு கூட்டும் முறை

**அருள் நீங்கி அல்லவை செய்து ஒழுகுவார், பொருள் நீங்கிப் பொச்சாந்தார் என்பர்**

## குறள் சாரம்   

**அருளை மறந்தால் ஏற்படும் துன்பம்**  
அருளாகிய அறம் செய்யாமல் எல்லா உயிர்களுக்கும், பாவம் செய்பவர்,  
மறதியால்,தாம் ஏற்கனவே செய்த பாவத்தால் தமக்கு வரும் துன்பங்களை மறந்தவர்.  

## பரிமேலழகர் உரை

**அருள் நீங்கி அல்லவை செய்து ஒழுகுவார்** -  
உயிர்கள் மாட்டுச் செய்யப்படும் அருளைத் தவிர்ந்து  
தவிரப்படும் கொடுமைகளைச் செய்து ஒழுகுவாரை,  

**பொருள் நீங்கிப் பொச்சாந்தார் என்பர்** -  
முன்னும் உறுதிப்பொருளைச் செய்யாது தாம் துன்புறுகின்றமையை மறந்தவர் என்று  
சொல்லுவர் நல்லோர்.

## பரிமேலழகர் உரைகுறிப்பு   

உறுதிப்பொருள் அறம்.  
துன்புறுதல் - பிறவித்துன்பம் மூன்றனையும் அனுபவித்தல்.  
மறந்திலராயின், அவ்வாறு ஒழுகார் என்பது கருத்து.  

## பொருட்க்குறிப்பு 


**உறுதிப்பொருள்** - அறம்.  

**துன்புறுதல்** - பிறவித்துன்பம் மூன்றனையும் அனுபவித்தல்.  

மறந்திலராயின், அவ்வாறு ஒழுகார் என்பது கருத்து.   

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்  

**பொச்சாந்தார்** - மறந்தவர்   
**பொச்சாத்தல்** - மறதி, பொல்லாங்கு, மறத்தல், இகழ்தல்  

  

## பொருட்க்குறிப்பு விளக்கம்    

அறிவாளி யார் - நம் வாழ்க்கை பாதையில் வரும் அனுபவம் மூலமாக,ஒரு தவறை, ஒருதடவைக்கு மேல் செய்யாமல் இருப்பவன்.

மறந்திலராயின் - அவர் மறந்து இருக்காமல்  இருந்தால்  

பிறவித்துன்பம் மூன்றனையும் - ( குறள் 0004 )   

**பிறவி துன்பங்களாவன**  
1. தன்னைப் பற்றி வருவனவும்,  
2. பிற உயிர்களைப் பற்றி வருவனவும்  
3. தெய்வத்தைப் பற்றி வருவனவும் என மூவகையான் வரும் துன்பங்கள்.


## இலக்கணக்குறிப்பு விளக்கம்


## ஆங்கில கருத்தாக்கம் 


