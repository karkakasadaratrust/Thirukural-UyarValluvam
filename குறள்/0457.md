உ

## குறள் எண் 

**சிற்றினஞ்சேராமை – குறள் - ௦௪௫௭ - 0457**  

## குறள் 

**மனநலம் மன்னுயிர்க் காக்கம் இனநலம்  
எல்லாப் புகழும் தரும்.**

## கொண்டு கூட்டும் முறை

**மன் உயிர்க்கு மனநலம் ஆக்கம்(தரும்), இனநலம் எல்லாப்புகழும் தரும்**  

## குறள் சாரம் 
**நல்ல இனத்தில் சேருவதன் நன்மை**   
நிலைபெற்றஉயிர்கட்கு மனத்தது நன்மை செல்வத்தைக் கொடுக்கும்,   
இனத்தது நன்மை **அதனோடு சேர்த்து** எல்லாப் புகழையும் கொடுக்கும்.  

## பரிமேலழகர் உரை

**மன் உயிர்க்கு மனநலம் ஆக்கம்(தரும்)** - நிலைபெற்ற உயிர்கட்கு மனத்தது நன்மை செல்வத்தைக் கொடுக்கும்,  

**இனநலம் எல்லாப் புகழும் தரும்** - இனத்தது நன்மை அதனோடு எல்லாப் புகழையும் கொடுக்கும். 

## பரிமேலழகர் உரைகுறிப்பு   

மன்உயிர் என்றது ஈண்டு உயர்திணைமேல் நின்றது.  
தரும் என்னும் இடவழுவமைதிச் சொல் முன்னும் கூட்டப்பட்டது.  
உம்மை இறந்தது தழீஇய எச்சஉம்மை.  
மனம் நன்றாதல்தானே அறமாகலின் அதனை ஆக்கம் தரும் என்றும், புகழ் கொடுத்தற்கு உரிய நல்லோர்தாமே இனமாகலின் இனநலம் எல்லாப் புகழும் தரும் என்றும் கூறினார்.   
மேல் மனநன்மை இனநன்மை பற்றிவரும் என்பதனை உட்கொண்டு அஃது இயல்பாகவேஉடையார்க்கு அவ்வினநன்மை வேண்டா என்பாரை நோக்கி, அதுவேயன்றி அத்தன்மைய பலவற்றையும் தரும்என அவர்க்கும் அது வேண்டும் என்பது, இவ்விரண்டுபாட்டானும் கூறப்பட்டது.    

## பொருட்குறிப்பு 
 
மனம் நன்றாதல்தானே அறமாகலின் அதனை **ஆக்கம் தரும்** என்றும்,  
புகழ் கொடுத்தற்கு உரிய நல்லோர்தாமே இனமாகலின் **இனநலம் எல்லாப் புகழும் தரும்** என்றும் கூறினார்.     

மேல் மனநன்மை இனநன்மை பற்றிவரும் என்பதனை உட்கொண்டு அஃது இயல்பாகவே உடையார்க்கு அவ்வினநன்மை வேண்டா என்பாரை நோக்கி,  
அதுவேயன்றி அத்தன்மைய பலவற்றையும் தரும்என அவர்க்கும் அது வேண்டும்என்பது,  
இவ்விரண்டுபாட்டானும் { குறள் 0456 & 0457 } கூறப்பட்டது.    

## இலக்கணக்குறிப்பு  

மன்உயிர் என்றது ஈண்டு உயர்திணைமேல் நின்றது.  
தரும் என்னும் இடவழுவமைதிச் சொல் முன்னும் கூட்டப்பட்டது.  
உம்மை இறந்தது தழீஇய எச்சஉம்மை.   

## உயர் வள்ளுவ வகுப்பு காணொளி

https://youtu.be/1E5awgnqjiE?t=1803

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**மன் உயிர்** - நிலைபெற்றஉயிர்  

## பொருட்குறிப்பு விளக்கம்


## இலக்கணக்குறிப்பு விளக்கம்

**உயர்திணை** : பகுத்தறிவு கொண்ட மக்களையும் தேவரையும் நரகரையும் குறிப்பது உயர்திணை எனப்படும்.   
**ஈண்டு மன்உயிர் என்பது சிந்திக்கும் தகுதி உடைய உயர்திணைமேல் நின்றது.**  

**வழுநிலை** - முன்னோர் ஒரு கருத்தை எங்ஙனம், எவ்வாறு கூறிச் சென்றனரோ, அங்ஙனம் அவ்வாறே கூற வேண்டும். இதற்கு மரபு என்று பெயர். இது தொன்றுதொட்டுத் தொடர்ந்து வரவேண்டும். இது மாறினால், மாற்றிக் கூறினால் அது வழுவாம். வழு - குற்றம். வழுவமைதி - இலக்கணக்காரர் இவற்றையெல்லாம் வழு என்று ஒத்துக்கொண்ட போதிலும் அவற்றிற்கும் அமைதி (காரணம்) கூறி இலக்கணத்தில் சேர்த்துக் கொண்டனர். இவற்றையே வழுவமைதிகள் என்பர். வழுவமைதிகள் ஏழு வகைப்படும். **இட வழுவமைதி** - தன்மை, முன்னிலை, படர்க்கை ஆகிய மூவிடஙுகளில் ஓர் இடத்தில் பிறக்க வேண்டிய சொல் வேறிடத்தில் தழுவி வந்தால் அஃது இடவழுவமைதி எனப்படும்.    
**ஈண்டு தரும் என்பது தன்மை, முன்னிலை இடங்களில் வரவேண்டியது படர்க்கை இடத்தில் வருகின்றது.**        

**இறந்தது தழீஇய எச்ச உம்மை** :- சான்று : சாத்தனும் வந்தான் - இங்கே கொற்றன் வந்தது அன்றி என்னும் பொருளைத் தந்தால் இறந்தது தழீஇயவெச்சம் ; இனிக்கொற்றனும் வருவான் என்னும் பொருளைத் தந்தால் எதிரது தழீஇய எச்சம் .      

**ஈண்டு எல்லாப் புகழையும் என்பதில் காணப்படும் எச்ச உம்மை இனநலத்துடன் மனநலம், சொல்நலம், செயல்நலம் என எல்லா நலங்களையும் தரும் என்பதைக் குறிப்பதால் இறந்தது தழீஇய எச்ச உம்மை.** 

## ஆங்கில கருத்தாக்கம் 


