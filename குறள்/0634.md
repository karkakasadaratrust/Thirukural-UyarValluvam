உ

## குறள் எண் 

**அமைச்சு – குறள் – 0௬௩௪ - 0634**  

## குறள் 

**தெரிதலும் தேர்ந்து செயலும் ஒருதலையாச்  
சொல்லலும் வல்லது அமைச்சு.**  

## கொண்டு கூட்டும் முறை

**தெரிதலும் தேர்ந்து செயலும் ஒருதலையாச் சொல்லலும் வல்லது அமைச்சு**

## குறள் சாரம் 

**சரியானதைத் தேர்ந்தெடுத்து செயல்படுத்தி தெரிவிக்கும் ஆற்றல்**  
* ஒருசெயலைச் செய்வதற்குப் பலவழிகள் தோன்றின் அவற்றுள் மிகச்சரியானதை ஆராய்ந்து அறிதலும்,   
* அத்தொழிலைச் செய்யும்பொழுது பயன் தரும்வழியை ஆராய்ந்துசெய்தலும்,  
* சிலரைப் பிரிக்கும்போதும் சிலரைச் சேர்த்துக்கொள்ளும்போதும் அவர்களை அப்படித்தான் செய்யவேண்டும் என்று அரசன் நம்பும்படி சொல்லுதலும் ஆகியவற்றில் ஆற்றல் உடையவனே அமைச்சன் ஆவான்.  

## பரிமேலழகர் உரை

**தெரிதலும்** - ஒருகாரியச்செய்கை பலவாற்றால்தோன்றின் அவற்றுள் ஆவதுஆராய்ந்தறிதலும்  

**தேர்ந்து செயலும்** - அது செய்யுங்கால் வாய்க்கும் திறன்நாடிச் செய்தலும்  

**ஒருதலையாச் சொல்லலும்** - சிலரைப் பிரித்தல் பொருத்தல்செயற்கண் அவர்க்கு இதுவே செயற்பாலதுஎன்று துணிவுபிறக்கும் வகை சொல்லுதலும்  

**வல்லது அமைச்சு** - வல்லவனே அமைச்சனாவான்.  

## பரிமேலழகர் உரைகுறிப்பு   

தெரிதல் செயன்மேலதாயிற்று, வருகின்றது அதுவாகலின்.   

## பொருட்குறிப்பு 

**தெரிதல்** - செயன்மேலதாயிற்று, வருகின்றது அதுவாகலின்.     

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

நரி, பூனை உரையாடல் 


## தொன்மையான சொற்கள்

**ஒருதலை** - நிச்சயம்  
**செயற்பாலது** - செய்யத்தக்கது  

## பொருட்குறிப்பு விளக்கம்

**தெரிதல்** - ஆராய்ந்து செய்தல்; ஆராய்வது மட்டுமல்லாமல் உடன்செய்தல் வலியுறுத்தப்படுவரால் தெரிதல் செயல்மேல் நின்றது.  

## இலக்கணக்குறிப்பு விளக்கம்


## ஆங்கில கருத்தாக்கம் 


