உ

## குறள் எண் 

**அன்புடைமை – குறள் - ௦௦௭௯ - 0079**  

## குறள் 

**புறத்துறுப் பெல்லாம் எவன்செய்யும் யாக்கை  
அகத்துறுப்பு அன்பி லவர்க்கு.** 

## கொண்டு கூட்டும் முறை

**யாக்கை அகத்து உறுப்பு அன்பு இலவர்க்கு, புறத்து உறுப்பு எல்லாம் எவன் செய்யும்**  

## குறள் சாரம் 

இல்லறத்திற்கு அகத்து உறுப்பான அன்பு இல்லாத உடம்பிற்குப், புறத்தே இருக்கும் உறுப்புகளால், என்னப் பயனைத் தர முடியும் ?

## பரிமேலழகர் உரை

**யாக்கை அகத்து உறுப்பு அன்பு இலவர்க்கு** -  
யாக்கை அகத்தின்கண் நின்று  
(இல்லறத்திற்கு) உறுப்பாகிய அன்புடையர் அல்லாதார்க்கு  

**புறத்து உறுப்பு எல்லாம் எவன் செய்யும்** -  
ஏனைப் புறத்தின்கண் நின்று உறுப்பாவன எல்லாம்  
அவ்வறஞ்செய்தற்கண் என்ன உதவியைச் செய்யும்?  

## பரிமேலழகர் உரைகுறிப்பு   

புறத்து உறுப்பாவன இடனும், பொருளும், ஏவல் செய்வாரும் முதலாயின.  
துணையொடு கூடாதவழி அவற்றால் பயன் இன்மையின் 'எவன் செய்யும்' என்றார்.  
உறுப்புப் போறலின், உறுப்பு எனப்பட்டன.  

யாக்கையின்கண் முதலிய உறுப்புக்கள் எல்லாம் என்ன பயனைச் செய்யும், மனத்தின்கண் உறுப்பு ஆகிய அன்பு இல்லாதார்க்கு என்று உரைப்பாரும் உளர்.  
அதற்கு இல்லறத்தோடு யாதும் இயைபு இல்லாமை அறிக.  

## பொருட்குறிப்பு 

**புறத்து உறுப்பாவன**  
* இடனும்,  
* பொருளும்,  
* ஏவல் செய்வாரும் முதலாயின.  

துணையொடு கூடாதவழி  
அவற்றால் பயன் இன்மையின் **எவன் செய்யும்** என்றார். 

உறுப்புப் போறலின், **உறுப்பு** எனப்பட்டன.  

யாக்கையின்  
கண் முதலிய உறுப்புக்கள் எல்லாம் என்ன பயனைச் செய்யும்,  
மனத்தின்கண் உறுப்பு ஆகிய  
அன்பு இல்லாதார்க்கு என்று உரைப்பாரும் உளர்.  

அதற்கு,  
இல்லறத்தோடு யாதும் இயைபு இல்லாமை அறிக.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/jv8Z0m3W58U?t=4213

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**போறலின்** - போன்றதால் அல்லது ஒத்திருத்தலால்  
**எவன் செய்யும்** - என்ன செய்யும்   
**இயைபு** - தொடர்பு 

## பொருட்குறிப்பு விளக்கம்

உடம்பின் உள்ளே இருந்து கொண்டு, இல்லறத்திற்கு உறுப்பாக இருக்கும் அன்பு இல்லாதவர்களுக்கு, இல்லறத்திற்கு வெளி உறுப்புகளான இடம் (வீடு), பொருள் (செல்வம்), ஏவல் (இட்ட வேலையைச் செய்பவர்) இருப்பதால், அது என்னப் பயனைத் தரும் என்றார்.  
கண் முதலிய புறத்து உறுப்புக்கள் (கருவிகள்), அந்தந்தப் புலன்கள் இல்லை என்றால், கருவியால் பயனில்லை என்று சொல்வது, சொல்ல வந்த இல்லறவியலோடு தொடர்பு இல்லாதது எனவும் கூறினார்.

## இலக்கணக்குறிப்பு விளக்கம்


## ஆங்கில கருத்தாக்கம் 


