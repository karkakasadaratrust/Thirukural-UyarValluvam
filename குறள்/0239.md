உ

## குறள் எண் 

**புகழ்  - குறள் - 0உ௩௯ - 0239**  

## குறள் 

**வசையிலா வண்பயன் குன்றும் இசையிலா  
யாக்கை பொறுத்த நிலம்.** 

## கொண்டு கூட்டும் முறை

**இசை இலா யாக்கை பொறுத்த நிலம், வசை இலா வண்பயன் குன்றும்**  

## குறள் சாரம் 

புகழில்லாதார் தாழ்வு கூறப்பட்டது  
புகழில்லாத உடம்பை சுமந்து கொண்டிருக்கும் நிலம் குறை கூறாத வளத்தை உடைய விளைச்சல் குறையும்.

## பரிமேலழகர் உரை

**இசை இலா யாக்கை பொறுத்த நிலம்** - புகழ் இல்லாத உடம்பைச் சுமந்த நிலம்,  

**வசை இலா வண்பயன் குன்றும்** - பழிப்பு இல்லாத வளப்பத்தை உடைய விளையுள் குன்றும். 

## பரிமேலழகர் உரைகுறிப்பு   

உயிர் உண்டாயினும் அதனால் பயன் கொள்ளாமையின் யாக்கை எனவும், அது நிலத்திற்குப் பொறையாகலின் பொறுத்த எனவும் கூறினார்.  
விளையுள் குன்றுதற்கேது, பாவ யாக்கையைப் பொறுக்கின்ற வெறுப்பு.  
குன்றும் என இடத்து நிகழ்பொருளின் தொழில் இடத்தின்மேல் நின்றது.  
இவை நான்குபாட்டானும் புகழ் இல்லாதாரது தாழ்வு கூறப்பட்டது.   

## பொருட்குறிப்பு 

* உயிர் உண்டாயினும் அதனால் பயன் கொள்ளாமையின் **யாக்கை** எனவும்,  
* அது நிலத்திற்குப் பொறையாகலின் **பொறுத்த** எனவும் கூறினார்.   

விளையுள் குன்றுதற்கேது, பாவ யாக்கையைப் பொறுக்கின்ற வெறுப்பு.  
 
இவை நான்குபாட்டானும் {0235 - 0239} புகழ் இல்லாதாரது தாழ்வு கூறப்பட்டது.   

## இலக்கணக்குறிப்பு  

**குன்றும்** என இடத்து நிகழ்பொருளின் தொழில் இடத்தின்மேல் நின்றது.  

## உயர் வள்ளுவ வகுப்பு காணொளி

https://youtu.be/uBAd8H0txWY?t=6712

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**யாக்கை** - உயிரில்லாத உடம்பு  
**பொறை** - பொறுத்தல் (நிலத்தின் பண்பு)    
**குன்றுதல்** - குறைதல்  


## பொருட்குறிப்பு விளக்கம்


## இலக்கணக்குறிப்பு விளக்கம்

விளையுள் குன்றும் என்பதில் - இடம் என்பது நிலம்; நிகழ்பொருள் என்பது நிலத்தில் விளையும் பயிர் பயன்; குன்றும் என்பது நிலத்திற்கு உரியது. எனவே குன்றும் தொழிலை உடைய பயிர் பயன், அது விளையும் இடமாகிய நிலத்தின்மேல் ஏற்றப்பட்டது. **குன்றும் தொழில் இடமாகிய நிலத்திற்கு ஆகிவருகிறது.**

## ஆங்கில கருத்தாக்கம் 


