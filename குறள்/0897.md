உ

## குறள் எண் 

**பெரியாரைப் பிழையாமை - குறள் - 0அ௯எ - 0897**

## குறள் 

**வகைமாண்ட வாழ்க்கையும் வான்பொருளும் என்னாம்  
தகைமாண்ட தக்கார் செறின்.**

## கொண்டு கூட்டும் முறை

**தகை மாண்ட தக்கார் செறின் வகைமாண்ட வாழ்க்கையும் வான் பொருளும் என்னாம்**

## குறள் சாரம் 


## பரிமேலழகர் உரை

**தகை மாண்ட தக்கார் செறின்** - சாப அருள்கட்கு ஏது ஆய பெருமை மாட்சிமைப்பட்ட அருந்தவர் அரசனை வெகுள்வராயின் 

**வகைமாண்ட வாழ்க்கையும் வான் பொருளும் என்னாம்** - உறுப்பழகு பெற்ற அவன் அரசாட்சியும் ஈட்டி வைத்த பெரும் பொருளும் என்பட்டுவிடும்? 

## பரிமேலழகர் உரைகுறிப்பு   

உறுப்பு அமைச்சு, நாடு, அரண், படை என இவை. செறின் என்பது அவர் செறாமை தோன்ற நின்றது. இவ்வெச்சத்தான் முன் வருவனவற்றிற்கும் இஃது ஒக்கும். அரசர் தம் செல்வக்களிப்பான் அருந்தவர்மாட்டுப் பிழை செய்வாராயின், அச்செல்வம் அவர் வெகுளித்தீயான் ஒருகணத்துள்ளே வெந்துவிடும் என்பதாம்.

## பொருட்குறிப்பு 

உறுப்பு - அமைச்சு, நாடு, அரண், படை என இவை. 

அரசர் தம் செல்வக்களிப்பான் அருந்தவர்மாட்டுப் பிழை செய்வாராயின், அச்செல்வம் அவர் வெகுளித்தீயான் ஒருகணத்துள்ளே வெந்துவிடும் என்பதாம்.

## இலக்கணக்குறிப்பு  

**செறின்** என்பது அவர் செறாமை தோன்ற நின்றது.   
இவ்வெச்சத்தான் முன் வருவனவற்றிற்கும் இஃது ஒக்கும்.

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


