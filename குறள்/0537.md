உ

## குறள் எண் 

**பொச்சாவாமை  – குறள் - ௦௫௩௭ - 0537**  

## குறள் 

**அரியஎன் றாகாத இல்லைபொச் சாவாக்  
கருவியால் போற்றிச் செயின்.**

## கொண்டு கூட்டும் முறை

**அரிய என்று ஆகாத இல்லை, பொச்சாவாக் கருவியால் போற்றிச் செயின்**  

## குறள் சாரம் 

மறதி இல்லாத மனத்தால் ஆராய்ந்து செய்தால், ஒருவனுக்கு முடியாத காரியங்கள் எதுவும் இல்லை.  

## பரிமேலழகர் உரை

**அரிய என்று ஆகாத இல்லை** - இவை செய்தற்கரியனஎன்று சொல்லப்பட்டு ஒருவற்கு முடியாத காரியங்கள் இல்லை,  

**பொச்சாவாக் கருவியான் போற்றிச் செயின்** - மறவாத மனத்தானே எண்ணிச் செய்யப் பெறின்.  

## பரிமேலழகர் உரைகுறிப்பு   

பொச்சாவாத என்பதன் இறுதிநிலை விகாரத்தால் தொக்கது.  
அந்தக்கரணமாகலிற் கருவி என்றார்.  
இடைவிடாதநினைவும் தப்பாதசூழ்ச்சியும் உடையார்க்கு எல்லாம் எளிதின்முடியுமென்பதாம்.  
இவை இரண்டுபாட்டானும் பொச்சாவாமையது சிறப்புக் கூறப்பட்டது.   

## பொருட்குறிப்பு 

அந்தக்கரணமாகலிற் **கருவி** என்றார்.  

* இடைவிடாதநினைவும்  
* தப்பாதசூழ்ச்சியும் உடையார்க்கு எல்லாம் எளிதின்முடியுமென்பதாம்.  

இவை இரண்டுபாட்டானும் (குறள் 0536 - 0537) பொச்சாவாமையது சிறப்புக் கூறப்பட்டது.   

## இலக்கணக்குறிப்பு  

பொச்சாவாத என்பதன் இறுதிநிலை விகாரத்தால் தொக்கது.   

## உயர் வள்ளுவ வகுப்பு காணொளி

https://youtu.be/xapW8CrA24I?t=438

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**சூழ்ச்சி** - ஆராய்ச்சி  
**கரணம்** - கருவி    **அந்தக்கரணம்** - (இங்கு) மனம் 

## பொருட்குறிப்பு விளக்கம்

**பொச்சாவாமையது சிறப்பு**  
மனத்தினை அந்தக்கரணமாக பாவித்து, மனதாலும் சோர்வு ஏற்படாத வண்ணம் செயற்பட்டால்,  
நிறைவேறாத காரியங்கள் எதுவும் இல்லை.  
மன மொழி மெய்களினால் இடைவிடாது எண்ணிக் கொண்டிருக்கும் செயல்கள் கைகூடுவது திண்ணம். அந்தக்கரணமாகிய மனம் தொடர்ந்து செயல்படுவதால், மொழியும் மெய்யும் தொடர்ந்து வரும்.

## இலக்கணக்குறிப்பு விளக்கம்

பொச்சாவாத என்பதன் இறுதிநிலை விகாரத்தால் தொக்கது.  
**பொச்சாவாது** - 'து' என்பதன் இறுதிநிலை விகாரத்தால் **பொச்சாவாத** என்று தொக்கி நின்றது. 

## ஆங்கில கருத்தாக்கம் 


