உ

## குறள் எண் 

**அன்புடைமை – குறள் - ௦௦௭௬ - 0076**  

## குறள் 

**அறத்திற்கே அன்புசார்பு என்ப அறியார்  
மறத்திற்கும் அஃதே துணை.** 

## கொண்டு கூட்டும் முறை

**அன்பு சார்பு அறத்திற்கே என்ப அறியார், மறத்திற்கும் அஃதே துணை**  

## குறள் சாரம் 

அறத்திற்கு அன்பு துணையாவது போல, மறத்தை நீக்குதற்கும் அதுவே துணையாகும் 

## பரிமேலழகர் உரை

**அன்பு சார்பு அறத்திற்கே என்ப அறியார்** - அன்பு துணையாவது அறத்திற்கே என்று சொல்லுவர் சிலர் அறியார்;  

**மறத்திற்கும் அஃதே துணை** - ஏனை மறத்திற்கும் அவ்வன்பே துணையாவது.

## பரிமேலழகர் உரைகுறிப்பு   

ஒருவன் செய்த பகைமைபற்றி உள்ளத்து மறம் நிகழ்ந்துழி, அவனை நட்பாகக் கருதி அவன்மேல் அன்புசெய்ய அது நீங்குமாகலின், 
மறத்தை நீக்குதற்கும் துணையாம் என்பார், "மறத்திற்கும் அஃதே துணை" என்றார்.  
"துன்பத்திற்கு யாரே துணையாவார்" (குறள் 1299) என்புழிப்போல.  
இவை ஐந்து பாட்டானும் அன்பினது சிறப்புக் கூறப்பட்டது.   

## பொருட்குறிப்பு 

ஒருவன் செய்த பகைமைபற்றி  
உள்ளத்து   
மறம் நிகழ்ந்துழி,  
அவனை நட்பாகக் கருதி  
அவன் மேல் அன்புசெய்ய  
அது நீங்குமாகலின்,  
மறத்தை நீக்குதற்கும் துணையாம் என்பார்,  
**மறத்திற்கும் அஃதே துணை** என்றார். 

_**துன்பத்திற்கு யாரே துணையாவார்**_ (குறள் 1299) என்புழிப்போல.  

இவை ஐந்து பாட்டானும் (0072 - 0076) அன்பினது சிறப்புக் கூறப்பட்டது. 

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/2Tfxe52Fm10?t=7950 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

மறம் - கோபம் (பொதுவாக அறம் அல்லாதன, இங்கே கோபம் எனக் கொள்க )  
நிகழ்ந்துழி - நிகழும் வேளை 


## பொருட்குறிப்பு விளக்கம்

ஒருவன் செய்த பகைச் செயலால் உள்ளத்திலே கோபம் ஏற்பட்ட போது, அவனை நண்பனாகக் கருதி அவன் மேல் அன்பு செலுத்தினால் அக்கோபம் நீங்கும். 
ஆதலால், மறத்தை நீக்குவதற்கும் அன்பே துணையாகும் என்று சொன்னார். 

## இலக்கணக்குறிப்பு விளக்கம்


## ஆங்கில கருத்தாக்கம் 


