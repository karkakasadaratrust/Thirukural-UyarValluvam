உ

## குறள் எண் 

**இன்னா செய்யாமை - குறள் - 0௩கஉ - 0312**  

## குறள் 

**கறுத்துஇன்னா செய்தவக் கண்ணும் மறுத்துஇன்னா  
செய்யாமை மாசற்றார் கோள்.**

## கொண்டு கூட்டும் முறை

**கறுத்து இன்னா செய்த அக்கண்ணும் மறுத்து இன்னா செய்யாமை மாசு அற்றார் கோள்**

## குறள் சாரம் 

தம்மேல் கோபம் கொண்டு ஒருவன் பல துன்பங்களைச் செய்தாலும், திருப்பி அவனுக்குத் துன்பம் செய்யாமல் இருக்க வேண்டும்.  

## பரிமேலழகர் உரை

**கறுத்து இன்னா செய்த அக்கண்ணும்** - தம்மேல் செற்றம் கொண்டு ஒருவன் இன்னாதவற்றைச் செய்த இடத்தும்.   

**மறுத்து இன்னா செய்யாமை மாசு அற்றார் கோள்** - மீண்டு தாம் அவனுக்கு இன்னாதவற்றைச் செய்யாமையும் அவரது துணிவு.   

## பரிமேலழகர் உரைகுறிப்பு   

இறந்தது தழீஇய எச்ச உம்மை விகாரத்தால் தொக்கது.   
அவ் இன்னாதவற்றை உட்கொள்ளாது விடுதல் செயற்பாலது என்பதாம்.  

## பொருட்குறிப்பு 

அவ் இன்னாதவற்றை உட்கொள்ளாது விடுதல் செயற்பாலது என்பதாம். 

## இலக்கணக்குறிப்பு  

இறந்தது தழீஇய எச்ச உம்மை விகாரத்தால் தொக்கது.     

## உயர் வள்ளுவ வகுப்பு காணொளி

https://youtu.be/TZQY-WGOL_c?t=2856

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கோள்** - துணிவு 

## பொருட்குறிப்பு விளக்கம்


## இலக்கணக்குறிப்பு விளக்கம்

**இறந்தது தழீஇய எச்ச உம்மை** :- சான்று : சாத்தனும் வந்தான் - இங்கே கொற்றன் வந்தது அன்றி என்னும் பொருளைத் தந்தால் இறந்தது தழீஇயவெச்சம் ; இனிக்கொற்றனும் வருவான் என்னும் பொருளைத் தந்தால் எதிரது தழீஇய எச்சம்.  

முதல் குறளில் (311) பயன்நோக்கி இன்னா செய்யாமையை மேற்கொள்ளும் துறவியை மாசற்றார் எனக் கூறினார்.  

ஈண்டு (312) பகைகொண்டு தனக்குத் துன்பம் செய்தவரிடத்தும் இன்னாதவற்றைச் செய்யாமையும் மாசற்றாரின் துணிவாகக் கூறப்படுகினது. எனவே உரையில் காணப்படும் செய்யாமையும் என்பதன் உம்மைத்தொகை விகாரப்பட்டு செய்யாமை எனக் குறளில் தொக்கி நிற்கிறது. 

## ஆங்கில கருத்தாக்கம் 


