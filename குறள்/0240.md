உ

## குறள் எண் 

**புகழ்  - குறள் - 0உ௪0 - 0240**  

## குறள் 

**வசையொழிய வாழ்வாரே வாழ்வார் இசையொழிய  
வாழ்வாரே வாழா தவர்.**

## கொண்டு கூட்டும் முறை

**வசை ஒழிய வாழ்வாரே வாழ்வார், இசை ஒழிய வாழ்வாரே வாழாதவர்** 

## குறள் சாரம் 

புகழைத் தொட்டு, வாழ்வார், வாழாதார் என்பவர்களின் வரையறை உரைக்கப்பட்டது.  
தம்மிடத்தில் வசை ஏற்படாமல் வாழ்பவரே உயிர் வாழ்பவர் ஆவார். புகழ் உண்டாகாமல் வாழ்பவரே இறந்தவர் ஆவர் 

## பரிமேலழகர் உரை

**வசை ஒழிய வாழ்வாரே வாழ்வார்** -  
தம்மாட்டு வசை உண்டாகாமல் வாழ்வாரே  
உயிர் வாழ்வாராவார்,   

**இசை ஒழிய வாழ்வாரே வாழாதவர்** - புகழ் உண்டாகாமல் வாழ்வாரே இறந்தார் ஆவார்.  
 

## பரிமேலழகர் உரைகுறிப்பு   

வசையொழிதலாவது இசை என்னும் எச்சம் பெறுதல் ஆயினமையின், இசையொழிதலாவது வசை பெறுதலாயிற்று.  
மேல், 'இசை இலா யாக்கை' என்றதனை விளக்கியவாறு.  
இதனான் இவ்விரண்டும் உடன் கூறப்பட்டன.  
மறுமைப்பயன் 'வானுறையும் தெய்வத்துள் வைக்கப்படும்' (குறள்50) என மேலே கூறப்பட்டது.  
படவே இல்லறத்திற்கு இவ்வுலகில் புகழும், தேவர் உலகில் போகமும் பயன் என்பது பெற்றாம்.  

இனி, மனு முதலிய அற நூல்களால் பொதுவாகக் கூறப்பட்ட இல்லறங்கள் எல்லாம் இவர் தொகுத்துக் கூறிய இவற்றுள்ளே அடங்கும்.  
அஃது அறிந்து அடக்கிக் கொள்க. யாம் உரைப்பின் பெருகும்.  
இல்லறவியல் முற்றிற்று.

## பொருட்குறிப்பு 

**வசையொழிதலாவது** இசை என்னும் எச்சம் பெறுதல் ஆயினமையின்,  
**இசையொழிதலாவது** வசை பெறுதலாயிற்று. 
மேல், _**இசை இலா யாக்கை**_ என்றதனை விளக்கியவாறு.  
இதனான் இவ்விரண்டும் உடன் கூறப்பட்டன.  

மறுமைப்பயன் _**வானுறையும் தெய்வத்துள் வைக்கப்படும் (குறள் 0050)**_ என மேலே கூறப்பட்டது.  
படவே  
* இல்லறத்திற்கு இவ்வுலகில் புகழும்,  
* தேவர் உலகில் போகமும் பயன் என்பது பெற்றாம்.  

இனி,  
மனு முதலிய அற நூல்களால் பொதுவாகக் கூறப்பட்ட இல்லறங்கள் எல்லாம்  
இவர் தொகுத்துக் கூறிய இவற்றுள்ளே அடங்கும்.  
அஃது அறிந்து அடக்கிக் கொள்க.  
யாம் உரைப்பின் பெருகும்.   

**இல்லறவியல் முற்றிற்று.**

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/uBAd8H0txWY?t=7303

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**தம்மாட்டு** - தம் இடத்து   
**வாழாதவர்** - இறந்தவர்  
**மேல்** - முந்தைய குறளில்  
**இதனான்** - இசை மற்றும் வசை   

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


