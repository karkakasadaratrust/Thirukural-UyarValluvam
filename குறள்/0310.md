உ

## குறள் எண் 

**வெகுளாமை - குறள் - 0௩க0 - 0310**  

## குறள் 

**இறந்தார் இறந்தார் அனையர் சினத்தைத்  
துறந்தார் துறந்தார் துணை.**

## கொண்டு கூட்டும் முறை

**இறந்தார் இறந்தார் அனையர், சினத்தைத் துறந்தார் துறந்தார் துணை**

## குறள் சாரம் 
கோபம் கொள்வோர், கோபம் கொள்ளாதவர் என்ற இருவரும் பெறும் பயன் ஒன்றாய் கூறப்பட்டது.  
அதிக கோபம் கொள்பவர்கள் உயிரோடு இருந்தாலும், செத்தவர்களுக்குச் சமமானவர், கோபத்தை விட்டவர்கள் சாகக் கூடியவர்கள் என்றாலும் மரணத்தை விட்டவர்களுக்குச் சமமானவர் ஆவார்கள்.  

## பரிமேலழகர் உரை

**இறந்தார் இறந்தார் அனையர்** - சினத்தின் கண்ணே மிக்கார் உயிருடையராயினும் செத்தாரோடு ஒப்பர்,   

**சினத்தைத் துறந்தார் துறந்தார் துணை** - சினத்தைத் துறந்தார், சாதல் தன்மையராயினும், அதனை ஒழிந்தார் அளவினர்.   

## பரிமேலழகர் உரைகுறிப்பு   

மிக்க சினத்தை உடையார்க்கு ஞானம் எய்துதற்குரிய உயிர் நின்றதாயினும் கலக்கத்தான் அஃது எய்தாமை ஒருதலையாகலின், அவரை இறந்தார் அனையர் என்றும், சினத்தை விட்டார்க்குச் சாக்காடு எய்துதற்குரிய யாக்கை நின்றது ஆயினும், ஞானத்தான் வீடு பெறுதல் ஒருதலையாகலின், அவரை வீடு பெற்றாரோடு ஒப்பர் என்றும் கூறினார். துறந்தார் துணை பன்மை ஒருமை மயக்கம்.    
இதனான் அவ்விருவர் பயனும் ஒருங்கு கூறப்பட்டது.  

## பொருட்குறிப்பு 

* மிக்க சினத்தை உடையார்க்கு ஞானம்எய்துதற்குஉரிய உயிர் நின்றதாயினும் கலக்கத்தான் அஃது எய்தாமை ஒருதலையாகலின், அவரை **இறந்தார் அனையர்** என்றும்,   
* சினத்தை விட்டார்க்குச் சாக்காடு எய்துதற்குரிய யாக்கை நின்றது ஆயினும், ஞானத்தான் வீடு பெறுதல் ஒருதலையாகலின், அவரை **வீடு பெற்றாரோடு ஒப்பர்** என்றும் கூறினார்.   

இதனான் அவ்விருவர் பயனும் ஒருங்கு கூறப்பட்டது.    

## இலக்கணக்குறிப்பு  

துறந்தார் துணை பன்மை ஒருமை மயக்கம்.

## உயர் வள்ளுவ வகுப்பு காணொளி

https://youtu.be/X18l95NQBv0?t=6197

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**அனையர்** - சமமானவர்

## பொருட்குறிப்பு விளக்கம்


## இலக்கணக்குறிப்பு விளக்கம்

ஒருமையில் தொடங்கிய வார்த்தை ஒருமையிலும், பன்மையில் தொடங்கிய வார்த்தை பன்மையிலும் முற்றுப்பெற வேண்டும். சான்று : துணை கிட்டியது; துறந்தார் பலர்.    

**ஈண்டு துறந்தார் (பன்மை) எனத் தொடங்கி துணை (ஒருமை) என்று முடிவு பெற்றது, பன்மை ஒருமை மயக்கம்.** 

## ஆங்கில கருத்தாக்கம் 


