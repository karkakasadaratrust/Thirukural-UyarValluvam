உ

## குறள் எண் 

**வான்சிறப்பு - குறள் - ௦௦௧௧ - 0011**

## குறள் 

**வான்நின்று உலகம் வழங்கி வருதலால்  
தான்அமிழ்தம் என்றுணரற் பாற்று.**  

## கொண்டு கூட்டும் முறை

**வான் நின்று உலகம் வழங்கி வருதலால் தான் அமிழ்தம் என்று உணரற் பாற்று**

## குறள் சாரம் 

உலகத்தில் உள்ள உயிர்களை நிலைபெறுத்துகின்ற மழைதான்,  
அமிழ்தம் என்று உணர்த்தல்.

## பரிமேலழகர் உரை

**வான் நின்று உலகம் வழங்கி வருதலால்** - மழை இடையறாது நிற்ப உலகம் நிலைபெற்று வருதலான்  

**தான் அமிழ்தம் என்று உணரற் பாற்று** - அம்மழைதான் உலகிற்கு அமிழ்தம் என்று உணரும் பான்மையையுடைத்து.  

## பரிமேலழகர் உரைகுறிப்பு   

நிற்ப என்பது நின்று எனத் திரிந்து நின்றது.  
உலகம் என்றது ஈண்டு உயிர்களை.  
அவை நிலைபெற்று வருதலாவது பிறப்பு இடையறாமையின் எஞ்ஞான்றும் உடம்போடு காணப்பட்டு வருதல்.  
அமிழ்தம் உண்டார் சாவாது நிலைபெறுதலின், உலகத்தை நிலைபெறுத்துகின்ற வானை அமிழ்தம் என்று உணர்க என்றார்.

## பொருட்குறிப்பு 

**உலகம்** என்றது ஈண்டு **உயிர்களை**.  

**அவை நிலைபெற்று வருதலாவது** - பிறப்பு இடையறாமையின் எஞ்ஞான்றும் உடம்போடு காணப்பட்டு வருதல்.  
அமிழ்தம் உண்டார் சாவாது நிலைபெறுதலின்,  
உலகத்தை நிலைபெறுத்துகின்ற வானை **அமிழ்தம் என்று உணர்க** என்றார்.

## இலக்கணக்குறிப்பு  

**நிற்ப** என்பது **நின்று** எனத் திரிந்து நின்றது.  

## உயர் வள்ளுவ வகுப்பு காணொளி

https://youtu.be/r2WqfbW9UZ0?t=1275 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**வான்** - மழை  
**நின்று** - (ஈண்டு) இடையறாது பெய்தல்  

## பொருட்குறிப்பு விளக்கம்


## இலக்கணக்குறிப்பு விளக்கம்

**திரிபு** - சொல்லோடு சொல் புணரும்போது உண்டாகும் மாற்றம்.  
இதை, தொல்காப்பியம் மூவகையாகப் பிரிக்கிறது - மெய் பிறிதாதல், மிகுதல், குன்றல்  
பால் + சோறு = பாற்சோறு ( மெய் பிறிதாதல் )  
நிலா + சோறு = நிலாச்சோறு ( மிகுதல் )  
மரம் + வேர் = மரவேர் ( குன்றல் )  

**அமிழ்தம்** - இல்பொருள் உவமை (இல்லாத பொருளை உவமையாக உரைத்தல்)
 
## ஆங்கில கருத்தாக்கம் 

### Transliteration(Tamil to English)  
Vaan-nindru ulagam vazhangi varudhalaal  
thaanamizhdham endrunnarar paatru  

### Short Explanation  
Because it rains continuously, life sustains on earth. Hence rain is the amrita for earth.

### Detailed Explanation 
The Kural compares Rain to Amrita.  

What is amrita?  
It is the nectar of immortality. We refer back to the story of Samudra Mandan .  
Amrita will give immortality to anyone who drinks it. The earth drinks the Rain. As long as it rains, the life on earth will not be destroyed. Hence rain is as good as Amrita for the earth.  

Rain is continuous in the sense that at any given time, some portion of the earth is always receiving rain.  
So in the first Kural Valluvar explains the importance of Rain. Without rain, life cannot continue. Rain is fundamental to keep life going on earth. Hence, it is the Amrita for earth.  
