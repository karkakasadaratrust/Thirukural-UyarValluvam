உ

## குறள் எண் 

**இல்வாழ்க்கை - குறள் - ௦௦௪௪ - 0044**

## குறள் 

**பழியஞ்சிப் பாத்தூண் உடைத்தாயின் வாழ்க்கை  
வழிஎஞ்சல் எஞ்ஞான்றும் இல்.** 

## கொண்டு கூட்டும் முறை

**பழி அஞ்சிப் பாத்து ஊண் வாழ்க்கை உடைத்தாயின் வழி எஞ்ஞான்றும் எஞ்சல் இல்.**  

## குறள் சாரம்  

இல்வாழ்வான், அறவழியில் பொருளீட்டி, இயல்புடைய மூவர், துறந்தார், துவ்வாதார், இறந்தார், தென்புலத்தார்  
முதலிய நால்வர், தான் எனப் பகுத்து உண்ண வேண்டும். இல்லை என்றால், அவனுக்குப் பாவமே மிஞ்சும். 

## பரிமேலழகர் உரை

**பழி அஞ்சிப் பாத்து ஊண் வாழ்க்கை உடைத்தாயின்** -  
பொருள் செய்யுங்கால் பாவத்தை அஞ்சி ஈட்டி,  
அப்பொருளை இயல்பு உடைய மூவர் முதலாயினார்க்கும், 
தென் புலத்தார் முதலிய நால்வர்க்கும்,  
பகுத்துத் தான் உண்டலை  
ஒருவன் இல்வாழ்க்கை உடைத்தாயின்  

**வழி எஞ்ஞான்றும் எஞ்சல் இல்** - அவன் வழி உலகத்து எஞ்ஞான்றும் நிற்றல் அல்லது இறத்தல் இல்லை  

## பரிமேலழகர் உரைகுறிப்பு   

பாவத்தான் வந்த பிறன் பொருளைப் பகுத்து உண்ணின், அறம் பொருளுடையார் மேலும், பாவம் தன் மேலுமாய் நின்று வழி எஞ்சும் ஆகலின், பழி அஞ்சி என்றார்.  
வாழ்வானது உடைமை வாழ்க்கை மேல் ஏற்றப்பட்டது  

## பொருட்குறிப்பு 

பாவத்தான் வந்த பிறன் பொருளைப் பகுத்து உண்ணின்,  
* அறம் பொருளுடையார் மேலும்,  
* பாவம் தன் மேலுமாய் நின்று வழி எஞ்சும் ஆகலின்,  
**பழி அஞ்சி** என்றார்.  

வாழ்வானது உடைமை **வாழ்க்கை** மேல் ஏற்றப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/IaG2qks_p4g?t=3740

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

எஞ்ஞான்றும் - எப்பொழுதும் 
ஈட்டிய - சம்பாதித்த 
எஞ்சல் - நிற்றல் (அ) இறத்தல் - தங்கி விடல்  

## பொருட்குறிப்பு விளக்கம்  

அற வழியில்லாமல், பாவத்தால் பொருள் சம்பாதித்து, பகுத்து உண்ணும்போது, அந்த அறத்தால் வரும் பயன், 
உண்மையில் அந்த பொருளின் சொந்தக்காரருக்கும், பாவம், பகுத்து உண்பவனுக்கும் சேரும்.  
அதாவது, இல்வாழ்வான், அறவழி பொருள் ஈட்டி, முன்னதாகச் சொல்லப்பட்ட கடன்களை நிறைவேற்றினால்,  
அவனது வாழ்க்கை எப்பொழுதும் நிலைக்கும்.

## இலக்கணக்குறிப்பு விளக்கம்


## ஆங்கில கருத்தாக்கம் 


