உ

## குறள் எண் 

**அழுக்காறாமை - குறள் - 0க௬௯ - 0169 ** 

## குறள் 

**அவ்விய நெஞ்சத்தான் ஆக்கமும் செவ்வியான்  
கேடும் நினைக்கப் படும்.** 

## கொண்டு கூட்டும் முறை

**அவ்விய நெஞ்சத்தான் ஆக்கமும் செவ்வியான் கேடும் நினைக்கப்படும்**

## குறள் சாரம் 

**எவை ஆராயப்படவேண்டும்**     
கோணலான மனத்தை உடையவனின் செல்வமும், நேர்மையான மனத்தை உடையவனின் கேடும் ஏற்படுமாயின் அவை ஆராயப்பட வேண்டும்.  

## பரிமேலழகர் உரை

**அவ்விய நெஞ்சத்தான் ஆக்கமும்** - கோட்டத்தினைப் பொருந்திய மனத்தை உடையவனது ஆக்கமும்,  

**செவ்வியான் கேடும் நினைக்கப்படும்** - ஏனைச் செம்மையுடையவனது கேடும் உளவாயின், அவை ஆராயப்படும்.  

## பரிமேலழகர் உரைகுறிப்பு   

கோட்டம் ஈண்டு அழுக்காறு.  
உளவாயின் என்பது எஞ்சிநின்றது.  
ஆக்கக் கேடுகள் கோட்டமும் செம்மையும் ஏதுவாக வருதல் கூடாமையின், அறிவுடையரால் இதற்கு ஏதுஆகிய பழவினை யாது?' என்று ஆராயப்படுதலின், நினைக்கப்படும் என்றார்.  
"இம்மைச் செய்தன யான் அறி நல்வினை உம்மைப் பயன்கொல் ஒருதனி உழந்துஇத் திருத்தகு மாமணிக்கொழுந்துடன் போந்தது" (சிலப்பதிகாரம் . 15: 91-93) என நினைக்கப்பட்டவாறு அறிக.  

## பொருட்க்குறிப்பு 

**கோட்டம்** ஈண்டு அழுக்காறு.  

**உளவாயின்** என்பது எஞ்சி நின்றது.  

ஆக்கக் கேடுகள்  
* கோட்டமும்  
* செம்மையும் ஏதுவாக வருதல் கூடாமையின், அறிவுடையரால், இதற்கு ஏதுஆகிய பழவினை யாது? என்று ஆராயப்படுதலின், **நினைக்கப்படும்** என்றார்.  

_**"இம்மைச் செய்தன யான் அறி நல்வினை;  
உம்மைப் பயன்கொல்ஒருதனி உழந்துஇத்  
திருத்தகு மாமணிக்கொழுந்துடன் போந்தது" (சிலப்பதிகாரம் . 15: 91-93)**_ என நினைக்கப்பட்டவாறு அறிக.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/usWGzt4MCfM?t=6243

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


**கோட்டம்** - கோணல் - இங்கு பொறாமையைக் குறித்தது. 

>**சிலப்பதிகாரம் . 15: 91-93 மதுரைக் காண்டம் - 5. அடைக்கலக் காதை**  
>கவுந்திக்கு மதுரையின் காட்சியையும் அரசனின் கொற்றத்தையும் கோவலன் உரைத்தல்  
>பூதம் கொன்ற தீயோனின் சுற்றத்தாரைப் பாதுகாத்தமை

>இம்மைச் செய்தன யான் அறி நல்வினை  
>உம்மைப் பயன்கொல், ஒரு தனி உழந்து, இத்  
>திருத்தகு மா மணிக் கொழுந்துடன் போந்தது,  
>விருத்த கோபால! நீ?’ என வினவ-

>http://www.tamilvu.org/ta/library-l3100-html-l3100ind-132364

## இலக்கணக்குறிப்பு விளக்கம்


## ஆங்கில கருத்தாக்கம் 


