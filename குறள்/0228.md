உ

## குறள் எண் 

**ஈகை - குறள் - 0உஉஅ - 0228**  

## குறள் 

**ஈத்துவக்கும் இன்பம் அறியார்கொல் தாமுடைமை  
வைத்திழக்கும் வன்க ணவர்.** 

## கொண்டு கூட்டும் முறை

**தாம் உடைமை வைத்து இழக்கும் வன்கணவர், ஈத்து உவக்கும் இன்பம் அறியார்கொல்** 

## குறள் சாரம் 

வறியவர்களுக்குக் கொடுப்பதால் வரும் இன்பத்தின் அளவு சொல்லப்பட்டது.  
தம்முடையப் பொருளைப் பிறருக்குக் கொடுக்காமல் பாதுகாத்து வைத்துப் பிறகு இழந்து விடும் கருணை அற்றவர்கள், வறியவர்களுக்கு அவர்கள் கேட்டதைக் கொடுத்து, அவர்கள் மகிழ்வதால், கருணை உடையவர்கள் அடையும் இன்பத்தைப் பார்த்தப் பிறகும் அறிந்து கொள்ள மாட்டார்களா ?  

## பரிமேலழகர் உரை

**தாம் உடைமை வைத்து இழக்கும் வன்கணவர்** -  
தாம் உடைய பொருளை ஈயாது வைத்துப்  
பின் இழந்துபோம் அருளிலாதார்,  

**ஈத்து உவக்கும் இன்பம் அறியார்கொல்** -  
வறியார்க்கு வேண்டியவற்றைக் கொடுத்து அவர் உவத்தலான்  
அருளுடையார் எய்தும் இன்பத்தினைக் கண்டறியார் கொல்லோ! 

## பரிமேலழகர் உரைகுறிப்பு   

உவக்கும் என்பது காரணத்தின்கண் வந்த பெயரெச்சம், அஃது இன்பம் என்னும் காரியப் பெயர் கொண்டது.  
அறிந்தாராயின், தாமும் அவ்வின்பத்தை எய்துவது அல்லது வைத்து இழவார் என்பது கருத்து. 

## பொருட்குறிப்பு 

அறிந்தாராயின்,  
தாமும் அவ்வின்பத்தை எய்துவது அல்லது வைத்து இழவார் என்பது கருத்து.  

## இலக்கணக்குறிப்பு  

**உவக்கும்** என்பது காரணத்தின்கண் வந்த பெயரெச்சம்,  
அஃது **இன்பம்** என்னும் காரியப் பெயர் கொண்டது.  

## உயர் வள்ளுவ வகுப்பு காணொளி

https://youtu.be/JCE6eg8qL6c?t=7578

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

**பெயரெச்சம்** - ஒரு வினைச்சொல் முற்றிலும் பொருள் தருவதற்காகப் பெயர்ச் சொல்லைத் தழுவி வருவது பெயரெச்சம் எனப்படும். இச்சொல் தனித்து வரும்பொழுது பொருள் தராது; பெயர்ச்சொல்லைச் சார்ந்து வந்தே பொருள் தரும். இதில் காலம் தோன்றும்; பால் தோன்றாது. செய்த, செய்கின்ற, செய்யும் என்ற வாய்ப்பாட்டு முறையில் வரும்.   
**சான்று** :  பார்த்த முகம், கற்கின்ற மாணவர், பாடும் பறவை.  

**ஈண்டு உவக்கும் என்ற பெயரெச்சமாகிய காரணம், இன்பம் என்னும் காரியப்பெயர் கொண்டது.**

## ஆங்கில கருத்தாக்கம் 


