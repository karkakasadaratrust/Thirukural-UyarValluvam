உ

## குறள் எண் 

**அறிவுடைமை – குறள் - ௦௪௨௮ - 0428**  

## குறள் 

**அஞ்சுவது அஞ்சாமை பேதைமை அஞ்சுவது  
அஞ்சல் அறிவார் தொழில்.**

## கொண்டு கூட்டும் முறை

**அஞ்சுவது அஞ்சாமை பேதைமை, அஞ்சுவது அஞ்சல் அறிவார் தொழில்**  

## குறள் சாரம் 

**அறிவுடைமை உடையாரது இலக்கணம்**    
அஞ்சப்படுவதனை எண்ணித் தவிர்தல் அறிவார் தொழிலாம்

## பரிமேலழகர் உரை

**அஞ்சுவது அஞ்சாமை பேதைமை** - அஞ்சப்படுவதனை அஞ்சாமை பேதைமையாம்,  

**அஞ்சுவது அஞ்சல் அறிவார் தொழில்** - அவ்வஞ்சப்படுவதனை அஞ்சுதல் அறிவார் தொழிலாம்.

## பரிமேலழகர் உரைகுறிப்பு   
    
பாவமும் பழியும் கேடும் முதலாக அஞ்சப்படுவன பலவாயினும், சாதி பற்றி அஞ்சுவது என்றார்.  
அஞ்சாமை எண்ணாது செய்து நிற்றல்.  
அஞ்சுதல் எண்ணித் தவிர்தல்.  
அது காரியமன்று என்று இகழப்படாது என்பார் அறிவார் தொழில் என்றார்.  
அஞ்சாமை இறை மாட்சியாகச் சொல்லப்பட்டமையின், ஈண்டு அஞ்ச வேண்டும் இடம் கூறியவாறு.  
இவை இரண்டுபாட்டானும் அதனை உடையாரது இலக்கணம் கூறப்பட்டது.  

## பொருட்குறிப்பு 

* பாவமும்   
* பழியும்   
* கேடும் முதலாக அஞ்சப்படுவன பலவாயினும், சாதி பற்றி **அஞ்சுவது** என்றார்.  

**அஞ்சாமை** - எண்ணாது செய்து நிற்றல்.   

**அஞ்சுதல்** - எண்ணித் தவிர்தல்.  

அது காரியமன்று என்று இகழப்படாது என்பார் **அறிவார் தொழில்** என்றார்.   

அஞ்சாமை இறைமாட்சியாகச் சொல்லப்பட்டமையின்,  
ஈண்டு அஞ்சவேண்டும் இடம் கூறியவாறு.    

இவை இரண்டுபாட்டானும் { 0427 & 0428 } அதனை உடையாரது இலக்கணம் கூறப்பட்டது.  

## இலக்கணக்குறிப்பு  

* பாவமும்   
* பழியும்   
* கேடும் முதலாக அஞ்சப்படுவன பலவாயினும், சாதி பற்றி **அஞ்சுவது** என்றார்.  

## உயர் வள்ளுவ வகுப்பு காணொளி

https://youtu.be/PpFOzyTOheg?t=1826

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**பேதைமை** - அறிவின்மை   

## பொருட்குறிப்பு விளக்கம்

**எண்ணாது செய்து நிற்றல்** - முன்பே யோசிக்காமல் இருத்தல்  
**அதனைஉடையாரது** - அறிவை உடையாரது 

## இலக்கணக்குறிப்பு விளக்கம்

**அஞ்சுவது** - ஒருமை   
**அஞ்சுவன** - பன்மை   

சாதி - ஓரினத்துப் பலபொருள்களுக்குப் பொதுவாயதோர் தன்மை.  **சாதி ஒருமை** - பல விடயங்களுக்குப் பொருந்துகிற பெயரை ஒருமையிலே உரைப்பது. சான்று :- 1. மாடு புல் தின்னும். 2. மாம்பழம் இனிக்கும். 

**ஈண்டு பாவம், பழி, கேடு முதலாக அஞ்சப்படுவன பல உள்ளன. ஆயினும் இவை அஞ்சுதலாகிய தன்மையைக் கொண்டுள்ளதால் சாதி ஒருமை எனப்பட்டது.** 

## ஆங்கில கருத்தாக்கம் 


