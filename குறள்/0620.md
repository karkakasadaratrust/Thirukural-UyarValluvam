உ

## குறள் எண் 

**ஆள்வினையுடைமை – குறள் – 0௬உ0 - 0620**  

## குறள் 

**ஊழையும் உப்பக்கம் காண்பர் உலைவின்றித்  
தாழாது உஞற்று பவர்.**  

## கொண்டு கூட்டும் முறை

**ஊழையும் உப்பக்கம் காண்பர் உலைவு இன்றித் தாழாது உஞற்றுபவர்** 

## குறள் சாரம் 

**முயற்சியை தாழ்வின்றி செய்வதால் வரும் பயன்**  
பலனைத் தடுக்கும் விதியையும் தோற்கடித்து விடுவார்கள்,  
அத்தடைக்குச் சலியாமல் முயற்சியைத் தாழ்வின்றி செய்பவர்கள்.  

## பரிமேலழகர் உரை

**ஊழையும் உப்பக்கம் காண்பர்** - பயனை விலக்குவதாயஊழினையும் புறங்காண்பர்  

**உலைவு இன்றித் தாழாது உஞற்றுபவர்** - அவ்விலக்கிற்குஇளையாது வினையைத் தாழ்வற முயல்வார்.   

## பரிமேலழகர் உரைகுறிப்பு   

தாழ்வறுதல் சூழ்ச்சியினும், வலி முதலியஅறிதலினும், செயலினும் குற்றம்அறுதல்.  
ஊழ் ஒருகாலாக இருகாலாகஅல்லது விலக்கலாகாமையின், பலகால் முயல்வார் பயன்எய்துவர் என்பார், உப்பக்கம் காண்பர் என்றார்.  
தெய்வத்தான் இடுக்கண்வரினும் முயற்சி விடற்பாலதன்றுஎன்பது இவை மூன்றுபாட்டானும் கூறப்பட்டது. 

## பொருட்குறிப்பு 

**தாழ்வறுதல்** -   
* சூழ்ச்சியினும்,  
* வலி முதலியஅறிதலினும்,  
* செயலினும் குற்றம்அறுதல்.  

ஊழ் ஒருகாலாக இருகாலாகஅல்லது விலக்கலாகாமையின், பலகால் முயல்வார் பயன்எய்துவர்என்பார், **உப்பக்கம்காண்பர்** என்றார்.  

தெய்வத்தான் இடுக்கண்வரினும் முயற்சி விடற்பாலதன்றுஎன்பது இவை மூன்றுபாட்டானும் (குறள் 0618 - 0620) கூறப்பட்டது.   

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள்   
பாடல் எண் : 1
அவ்வினைக் கிவ்வினை யாமென்று சொல்லு மஃதறிவீர்
உய்வினை நாடா திருப்பது முந்தமக் கூனமன்றே
கைவினை செய்தெம் பிரான்கழல் போற்றுதும் நாமடியோம்
செய்வினை வந்தெமைத் தீண்டப்பெ றாதிரு நீலகண்டம்.
பொழிப்புரை :
`நாம் முற்பிறவிகளிற் செய்த வினைகளுக்கேற்பவே, இப்பிறவியில் வினைகளைச் செய்து அவற்றாலாய பயன்களை நுகர்கிறோம்` என்று சொல்லப் பெறுவதை நீங்கள் அறிவீர்கள். இவற்றிலிருந்து விடுதிபெறும் வழியை நீவிர் தேடாதிருப்பது உமக்குக் குறையன்றோ? நாம் அனைவரும் சிவபிரானுக்கு அடியவர்கள் ஆவோம். அவ்விறைவனை நோக்கிச் சரியை, கிரியை முதலான சிவப்பணிகளைச் செய்து அவ்விறைவன் கழலைப் போற்றுவோம். அவ்வாறு செய்யின் நாம் செய்த பழவினைகள் நம்மை வந்து அணுகா. இது திருநீலகண்டத்தின் மேல் ஆணை.
குறிப்புரை :
நாம் முன்முன் பிறவிகளில் ஈட்டிய தீவினைகட்கு ஏற்ப இப்பிறவியில் பிராரத்தம் வந்தூட்ட இத்துன்பம் அநுபவிக்கிறோம் என்று சொல்லும் அடியார்களைப் பார்த்து நீங்கள் உய்வைத்தேடாதிருப்பது ஊனமல்லவா? கைத்தொண்டு செய்து கழலைப் போற்றுவோம்; நாம் செய்தவினை நம்மைத் தீண்டா; திருநீலகண்டம் என்கின்றது. அவ்வினைக்கு - முன்னைய வினைக்கு. இவ்வினை - இப்போது சுரநோயால் வருந்தும் இவ்வினை. உய்வினை - தீரும் உபாயத்தை. கைவினை - கிரியைகளாகிய சிவப்பணி.


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


