உ

## குறள் எண் 

**வினைத்தூய்மை - குறள் - ௦௬௫௫ - 0655**  

## குறள் 

**எற்றுஎன்று இரங்குவ செய்யற்க செய்வானேல்  
மற்றுஅன்ன செய்யாமை நன்று.**  

## கொண்டு கூட்டும் முறை

**எற்று என்று இரங்குவ செய்யற்க செய்வானேல் மற்று அன்ன செய்யாமை நன்று**

## குறள் சாரம் 

**ஒருபோதும் செய்யக்கூடாத காரியங்கள்**     
தான் இதைச் செய்துவிட்டேனே என்று பின்னால் பரிதாபப்படும் காரியங்களை ஒருபோதும் செய்யவேண்டாம்.  
ஒருவேளை அறிவுமயங்கி அத்தகைய காரியங்களைச் செய்துவிட்டால், பிறகு அதற்காகப் பரிதாபப்படாமல் இருப்பது நல்லது.  

## பரிமேலழகர் உரை

**எற்று என்று இரங்குவ செய்யற்க** - யான் செய்தது எத்தன்மைத்துஎன்று பின் தானேஇரங்கும் வினைகளை ஒருகாலும்செய்யாதொழிக  

**செய்வானேல் மற்று அன்ன செய்யாமை நன்று** - அன்றி ஒருகால்மயங்கி அவற்றைச் செய்யும்தன்மையனாயினான்ஆயின், பின்இருந்து அவ்விரங்கல்களைச் செய்யாதொழிதல் நன்று.  

## பரிமேலழகர் உரைகுறிப்பு   

இரங்குவஎன முன்வந்தமையின் பின் அன்னவெனச் சுட்டிஒழிந்தார்.  
அவ்வினைகளது பன்மையான், இரக்கமும் பலவாயின.  
அச்செயற்குப் பின்னிருந்துஇரங்குவனாயின், அது தீரும் வாயில்அறிந்திலன் எனவும், திட்பமிலன் எனவும், பயனல்லன செய்கின்றான் எனவும், தன்பழியைத் தானே தூற்றுகின்றான் எனவும், எல்லாரும் இகழ்தலின் பின்இரங்காமைநன்று என்றார்.  
இதுவும், வினைத்தூயார் செயலாகலின்,உடன்கூறப்பட்டது.  
பின்தொடர்தற்குச் செய்வானாயின் அவைபோல்வனவும் செய்யாமை நன்றுஎனப் பிறரெல்லாம் இயைபுஅற உரைத்தார்.    

## பொருட்குறிப்பு 

அச்செயற்குப் பின்னிருந்துஇரங்குவனாயின்,  
* அது தீரும் வாயில்அறிந்திலன் எனவும்,  
* திட்பமிலன் எனவும்,  
* பயனல்லன செய்கின்றான் எனவும்,  
* தன்பழியைத் தானே தூற்றுகின்றான் எனவும், எல்லாரும் இகழ்தலின் பின்இரங்காமைநன்று என்றார்.  

இதுவும், வினைத்தூயார் செயலாகலின், உடன்கூறப்பட்டது.  

பின்தொடர்தற்குச் செய்வானாயின் அவைபோல்வனவும் செய்யாமை நன்றுஎனப் பிறரெல்லாம் இயைபுஅற உரைத்தார்.      

## இலக்கணக்குறிப்பு  

**இரங்குவ**என முன்வந்தமையின் பின் **அன்ன**வெனச் சுட்டிஒழிந்தார்.  
அவ்வினைகளது பன்மையான், இரக்கமும் பலவாயின.

## உயர் வள்ளுவ வகுப்பு காணொளி

https://youtu.be/0Zj1L5kbrtk?t=2660  

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

செய்யுளாகலின், சுட்டுப்பெயர் முன்வந்தது. மொழி அமைப்பில் இயற்பெயர் முதலில் வரும்; சுட்டுப்பெயர் பிறகு வழங்கி வரும். சான்று : கந்தன் வகுப்பில் சிறந்த மாணவன்; அவன் பண்பிலும் உயர்ந்தவன். கந்தன் - இயற்பெயர்; அவன் - சுட்டுப்பெயர்.  
**ஈண்டு இரங்குவ - இயற்பெயர்; அன்ன - சுட்டுப்பெயர்.** 

பன்மை - உயர்திணையிலோ, அஃறிணையிலோ ஒன்றுக்கு மேற்பட்ட பல பொருள்களைக் குறிக்க வரும் பெயர் பன்மை எனப்படும். சான்று:- நாம், இவை, அவர்கள், கற்கள், குயில்கள்.    
**ஈண்டு இரக்கம் - ஒருமை; இரங்குவ - பன்மை; செய்கின்ற வினைகள் பன்மை; எனவே, இரங்குவ என பன்மையில் கூறினார்.** 

## ஆங்கில கருத்தாக்கம் 


