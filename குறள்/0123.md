உ

## குறள் எண் 

**அடக்கமுடைமை - குறள் - ௦௧௨௩  - 0123**  

## குறள் 

**செறிவறிந்து சீர்மை பயக்கும் அறிவறிந்து  
ஆற்றின் அடங்கப் பெறின்.** 

## கொண்டு கூட்டும் முறை

**அறிவு அறிந்து ஆற்றின் அடங்கப் பெறின், செறிவு அறிந்து சீர்மை பயக்கும்**  

## குறள் சாரம் 

**உயர்வைக் கொடுக்கும் அடங்கும்வழி அறியும் முறை**  
'அடங்குவதே நமக்கு அறிவு' என்பதை அறிந்து ஒருவன் அடங்கும் வழியில் அடங்கினால்,  
அவ்அடக்கம் நல்லவர்களால் தெரிந்து கொள்ளப்பட்டு அவனுக்கு உயர்வைக் கொடுக்கும்.  

## பரிமேலழகர் உரை

**அறிவு அறிந்து ஆற்றின் அடங்கப் பெறின்** -  
அடங்குதலே நமக்கு அறிவாவது என்று அறிந்து  
நெறியானே ஒருவன் அடங்கப் பெறின்  

**செறிவு அறிந்து சீர்மை பயக்கும்** -  
அவ்வடக்கம் நல்லோரான் அறியப்பட்டு  
அவனுக்கு விழுப்பத்தைக் கொடுக்கும்.   

## பரிமேலழகர் உரைகுறிப்பு   

அறிதல் இரண்டனுள், முன்னது - செயப்பாட்டு வினை.  
இல்வாழ்வானுக்கு அடங்கும் நெறியாவது, மெய்ம்முதல் மூன்றும் தன்வயத்தது ஆதல்.    


## பொருட்க்குறிப்பு 

இல்வாழ்வானுக்கு **அடங்கும் நெறியாவது**,  
மெய்ம்முதல் மூன்றும் தன்வயத்தது ஆதல்.  

## இலக்கணக்குறிப்பு  

அறிதல் இரண்டனுள், முன்னது - செயப்பாட்டு வினை.   

## உயர் வள்ளுவ வகுப்பு காணொளி

https://youtu.be/iPX8dqfDMj4?t=3286

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

அருணகிரிநாதருக்கு முருகன் கூறியது   
https://youtu.be/iPX8dqfDMj4?t=3447  

நரியை சிங்கம் துரத்திய கதை  
https://youtu.be/iPX8dqfDMj4?t=3540

## தொன்மையான சொற்கள்

**தன்வயத்தல்** - தன் கட்டுப்பாட்டில்     
**ஆற்றின்** - நெறியான்  
**நெறி** - வழி  

## பொருட்க்குறிப்பு விளக்கம்

**மெய்ம்முதல் மூன்றும்**  -  மெய் மொழி மனம் - உடல் பேச்சு மனம். 

## இலக்கணக்குறிப்பு விளக்கம்**தன்வயத்தல்** - தன் கட்டுப்பாட்டில்

**செய்வினை  & செயப்பாட்டு வினை**  
**செய்வினை** - ஒரு வினையை ஒருவன் முன்னின்று செய்வது செய்வினை எனப்படும்.   
**சான்று** : இளங்கோவடிகள் சிலப்பதிகாரம் இயற்றினார்.   
**செயப்பாட்டுவினை** : ஒரு வினை, ஒருவனால் செய்யப்படுவதற்குச் செயப்பாட்டுவினை என்று பெயர்.   
**சான்று** : சிலப்பதிகாரம் இளங்கோவடிகளால் இயற்றப்பெற்றது.       

**ஈண்டு அறிவாவது என்று அறிதல் செயப்பாட்டுவினை.  செறிவறிந்து என்று அறிதல் செய்வினை.**    

## ஆங்கில கருத்தாக்கம் 


