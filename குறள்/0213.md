உ

## குறள் எண் 

**ஒப்புரவறிதல் - குறள் - 0உக௩ - 0213**  

## குறள் 

**புத்தே ளுலகத்தும் ஈண்டும் பெறலரிதே  
ஒப்புரவின் நல்ல பிற**

## கொண்டு கூட்டும் முறை

**புத்தேள் உலகத்தும் ஈண்டும், ஒப்புரவின் நல்ல பிற பெறல் அரிது**  

## குறள் சாரம் 

எந்த உலகத்திலும் எல்லோராலும் ஏற்றுக் கொள்ளத்தக்கது, ஒப்புரவைத் தவிர வேறெதுவுமில்லை.  
தேவலோகத்திலும், இவ்வுலகத்திலும் ஒப்புரவைப் போல பிற செயல்களைப் பெறமுடியாது   

## பரிமேலழகர் உரை

**புத்தேள் உலகத்தும் ஈண்டும்** - தேவர் உலகத்தும் இவ்வுலகத்தும்,  

**ஒப்புரவின் நல்ல பிற பெறல் அரிது** - ஒப்புரவுபோல நல்லன பிற செயல்களைப் பெறுதல் அரிது.  

## பரிமேலழகர் உரைகுறிப்பு   

ஈவாரும் ஏற்பாரும் இன்றி எல்லோரும் ஒரு தன்மையராதலின், புத்தேள் உலகத்து அரிதாயிற்று.  
யாவர்க்கும் ஒப்பது இது போல் பிறிதொன்று இன்மையின், இவ்வுலகத்து அரிதாயிற்று.  
பெறற்கரிது என்று பாடம் ஓதி, பெறுதற்குக் காரணம் அரிது என்று உரைப்பாரும் உளர்.  
இவை மூன்றுபாட்டானும் ஒப்புரவினது சிறப்புக் கூறப்பட்டது.  

## பொருட்குறிப்பு 

* ஈவாரும் ஏற்பாரும் இன்றி எல்லோரும் ஒரு தன்மையராதலின்,  
**புத்தேள் உலகத்து** அரிதாயிற்று.  

* யாவர்க்கும் ஒப்பது இது போல் பிறிதொன்று இன்மையின்,  
**இவ்வுலகத்து** அரிதாயிற்று.  

**பெறற்கரிது** என்று பாடம் ஓதி,  
**பெறுதற்குக் காரணம் அரிது** என்று உரைப்பாரும் உளர்.  

இவை மூன்றுபாட்டானும் (குறள் 0211 - 0213),  
ஒப்புரவினது சிறப்புக் கூறப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/lQG8wxn4CIY?t=5395

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**ஈண்டு** - இவ்வுலகத்து    
**புத்தேள்** - தேவலோகம் 

## இலக்கணக்குறிப்பு விளக்கம்


## ஆங்கில கருத்தாக்கம் 


