உ

## குறள் எண் 

**பெரியாரைப் பிழையாமை - குறள் - 0அ௯அ - 0898**

## குறள் 

**குன்றன்னார் குன்ற மதிப்பின் குடியொடு  
நின்றன்னார் மாய்வர் நிலத்து.**

## கொண்டு கூட்டும் முறை

**குன்று அன்னார் குன்ற மதிப்பின் நிலத்து நின்று அன்னார் குடியொடு மாய்வர்**

## குறள் சாரம் 


## பரிமேலழகர் உரை

**குன்று அன்னார் குன்ற மதிப்பின்** - குன்றத்தை ஒக்கும் அருந்தவர் கெட நினைப்பாராயின் 

**நிலத்து நின்று அன்னார் குடியொடு மாய்வர்** - அப்பொழுதே இந்நிலத்து நிலைபெற்றாற் போலும் செல்வர் தம்குடியொடும் மாய்வர் 

## பரிமேலழகர் உரைகுறிப்பு   

வெயில் மழை முதலிய பொறுத்தலும் சலியாமையும் உள்ளிட்ட குணங்கள் உடைமையின், குன்றன்னார் என்றார். 'மல்லல் மலையனைய மாதவர்' என்றார் பிறரும். நிலைபெற்றாற் போறலாவது இறப்பப் பெரியராகலின் இவர்க்கு எஞ்ஞான்றும் அழிவில்லை என்று கண்டாரால் கருதப்படுதல்.

## பொருட்குறிப்பு 

வெயில் மழை முதலிய பொறுத்தலும் சலியாமையும் உள்ளிட்ட குணங்கள் உடைமையின், **குன்றன்னார்** என்றார். 

'மல்லல் மலையனைய மாதவர்' (சீவகசிந்தாமணி முத்தி இலம்பகம் -191) என்றார் பிறரும். 

நிலைபெற்றாற் போறலாவது இறப்பப் பெரியராகலின் இவர்க்கு எஞ்ஞான்றும் அழிவில்லை என்று கண்டாரால் கருதப்படுதல்.

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**சீவகசிந்தாமணி முத்தி இலம்பகம் -191** 

>**மல்லன் மலையனைய மாதவரை வைதுரைக்கும்  
>பல்லவரே யன்றிப் பகுட்ததுணாப் பாவிகளு  
>மல்குல் விலைபகரு மாய்தொடிய ராதியார்  
>வில்பொருதோண் மன்னா விலங்காய்ப் பிறப்பவே**.  

>**வில் பொரு தோள் மன்னா!** - வில் தாக்கும் தோளையுடைய வேந்தனே!   
>**மல்லல் மலை அனைய மாதவரை வைது உரைக்கும்** - வளமுறும் மலைபோன்ற பெருமையை உடைய முனிவர்களை இகழ்ந்து கூறுகின்ற   
>**பல்லவரே அன்றி** - பலருமே அல்லாமல்   
>**பகுத்து உணாப் பாவிகளும்** - (பிறருக்குக்) கொடுத்துண்ணாத பாவிகளும்   
>**அல்குல் விலைபகரும் ஆய் தொடியர் ஆதியர்** - அல்குலை விற்கும் விலைமகளிரும் முதலானோர்   
>**விலங்காய்ப் பிறப்ப** - விலங்குகளாகப் பிறப்பார்கள்.

>(விளக்கம்.) இதனால் விலங்குகட்கும் ஊழ்வினை யுண்மைக்குக் காரணம் தெரிந்தோதினார். 
>எனவே தீவினை மாக்களே விலங்குகளாகி அப்பிறப்பின்கண் பழவினையின் பயனை நுகர்ந்து மேலும் நரக கதியும் எய்துவர் என்பது கருத்தாயிற்று,

## இலக்கணக்குறிப்பு விளக்கம்


## ஆங்கில கருத்தாக்கம் 


