உ

## குறள் எண் 

**கேள்வி – குறள் - 0௪க௩ - 0413**  

## குறள் 

**செவியுணவிற் கேள்வி உடையார் அவியுணவின்  
ஆன்றாரோடு ஒப்பர் நிலத்து.**

## கொண்டு கூட்டும் முறை

**செவியுணவிற் கேள்வி உடையார், நிலத்து அவியுணவின் ஆன்றாரொடு ஒப்பர்**

## குறள் சாரம் 

**கேள்வி உடையாரது சிறப்பு**  
அறிவு நிறைந்தும், துன்பம் இல்லாமலும் இருப்பர்.

## பரிமேலழகர் உரை

**செவியுணவிற் கேள்வி உடையார்** - செவியுணவாகிய கேள்வியினை உடையார்,  

**நிலத்து அவியுணவின் ஆன்றாரொடு ஒப்பர்** - நிலத்தின்கண்ணர் ஆயினும் அவி உணவினை உடைய தேவரோடு ஒப்பர். 

## பரிமேலழகர் உரைகுறிப்பு   

செவி உணவு  செவியான் உண்ணும் உணவு.  
அவ்வழிக்கண்வந்த இன்சாரியையது னகரம் வலிந்து நின்றது.  
அவியாகிய உணவு தேவர்க்கு வேள்வித் தீயில் கொடுப்பன.   
அறிவான் நிறைந்தமையான் ஆன்றார் என்றும், துன்பம் அறியாமையான் தேவரொடுஒப்பர் என்றும் கூறினார்.  
இதனான் அதனைஉடையாரது சிறப்புக் கூறப்பட்டது.   

## பொருட்குறிப்பு 

**செவி உணவு**  செவியான் உண்ணும் உணவு. 

**அவியாகிய உணவு** தேவர்க்கு வேள்வித் தீயில் கொடுப்பன.   

* அறிவான் நிறைந்தமையான் **ஆன்றார்** என்றும்,  
* துன்பம் அறியாமையான் **தேவரொடுஒப்பர்** என்றும் கூறினார்.  

இதனான் அதனை உடையாரது சிறப்புக் கூறப்பட்டது.     

## இலக்கணக்குறிப்பு  

அவ்வழிக்கண்வந்த இன்சாரியையது னகரம் வலிந்து நின்றது.   

## உயர் வள்ளுவ வகுப்பு காணொளி

https://youtu.be/8q-tsSd7gts?t=2227

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கேள்வி** - செவியால் கேட்டு அறியும் அறிவு  

## பொருட்குறிப்பு விளக்கம்


## இலக்கணக்குறிப்பு விளக்கம்

**செவி உணவு** - இருபெயரொட்டு பண்புத்தொகை     
**இருபெயரொட்டுப் பண்புத்தொகை** - இரண்டு பெயர்ச்சொற்கள் ஒட்டிய சொற்றொடரில், நிலைமொழி சிறப்புப் பெயராகவும், வருமொழி பொதுப்பெயராகவும் இருந்து, இடையே அகிய என்னும் பண்பு உருபு மறைந்து வரும். 

ஈண்டு செவி - சிறப்புப்பெயர்; உணவு - பொதுப்பெயர்.   

**அல்வழிப் புணர்ச்சி** - வேற்றுமை அல்லாத வழியில் புணரும் புணர்ச்சி. 

ஈண்டு செவியான் உண்ணும் உணவு என்பதில் 'ஆன்' என்பது வேற்றுமை உருபு அல்ல; அல்வழிக்கண் வந்தது.   

**சாரியை** - பகுபதங்களில் விகுதிக்கு முன்னும், இடைநிலைக்குப் பின்னுமாக நிற்கும் உறுப்புக்குச் சாரியை என்று பெயர். விகுதியைச் சார்ந்து வருவதால் சாரியை எனப் பெயராயிற்று. சான்று : பத்து+இற்று+பத்து = பதிற்றுப்பத்து.  

ஈண்டு செவியுணவி(ன்) என்பதன் னகரம் வலிந்து செவியுணவி(ற்) நின்றது சாரியை. 

## ஆங்கில கருத்தாக்கம் 


