உ

## குறள் எண் 

**கல்லாமை – குறள் - 0௪0எ - 0407**  

## குறள் 

**நுண்மாண் நுழைபுலம் இல்லான் எழில்நலம்   
மண்மாண் புனைபாவை அற்று.**

## கொண்டு கூட்டும் முறை

**நுண்மாண் நுழை புலம் இல்லான் எழில் நலம், மண் மாண் புனை பாவையற்று**

## குறள் சாரம் 

பலநூல்களினும் கசடற கற்று தெளிந்த அறிவு இல்லாதவனுடைய புற எழுச்சியும் அழகும் பயன் தராது.  

## பரிமேலழகர் உரை

**நுண்மாண் நுழை புலம் இல்லான் எழில் நலம்** - நுண்ணியதாய் மாட்சிமைப்பட்டுப் பலநூல்களினும் சென்ற அறிவு இல்லாதவனுடைய எழுச்சியும் அழகும்,  

**மண், மாண் புனை பாவையற்று** - சுதையான் மாட்சிமைப்படப் புனைந்தபாவையுடைய எழுச்சியும் அழகும் போலும்.  

## பரிமேலழகர் உரைகுறிப்பு   

அறிவிற்கு மாட்சிமையாவது, பொருள்களைக் கடிதிற்காண்டலும் மறவாமையும் முதலாயின.  
பாவை ஆகுபெயர்.  
உருவின்மிக்கதோர் உடம்பது பெறுதலும் அரிது (சீவகசிந்தாமணி - முத்தி இலம்பகம். 154) ஆகலான், எழில் நலங்களும் ஒருபயனே எனினும், நூலறிவுஇல்வழிச் சிறப்பில என்பதாம்.    
இதனால் அவர்வடிவழகால் பயன் இன்மை கூறப்பட்டது.  

## பொருட்க்குறிப்பு 

அறிவிற்கு மாட்சிமையாவது, பொருள்களைக் கடிதிற்காண்டலும் மறவாமையும் முதலாயின.  
  
_**உருவின்மிக்கதோர் உடம்பது பெறுதலும் அரிது (சீவகசிந்தாமணி - முத்தி இலம்பகம். 154)**_ ஆகலான்,  
எழில் நலங்களும் ஒருபயனே எனினும், நூலறிவுஇல்வழிச் சிறப்பில என்பதாம்.  

இதனால் அவர்வடிவழகால் பயன் இன்மை கூறப்பட்டது.    

## இலக்கணக்குறிப்பு  

**பாவை** ஆகுபெயர்  

## உயர் வள்ளுவ வகுப்பு காணொளி

https://youtu.be/8zodCr5aQi4?t=1432

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

>**சீவகசிந்தாமணி - முத்தி இலம்பகம் - பெறுதற்கு அருமை (154) 2752.**  

>**கருவி மா மழை கனை பெயல் பொழிந்து என வழிநாள்  
>அருவி போல் தொடர்ந்து அறாதன அரும் பிணி அழலுள்  
>கருவில் காய்த்திய கட்டளைப் படிமையில் பிழையாது  
>உருவின் மிக்கது ஓர் உடம்பது பெறுதலும் அரிதே**  

**கருவி மாமழை கனை பெயல் பொழிந்தென** - தொகுதியான பெருமுகில்கள் கூடி மிக்க மழையைப் பெய்ததாக  
**வழி நாள்** - பின்னாளிலே  
**அருவிபோல் தொடர்ந்து** - சில கல்லிடை அருவி இடையறாது ஒழுகுமாறு போல உயிர்க்கிழவனைத் தொடர்ந்து   
**அறாதன** - விடாதனவாய்  
**அரும்பிணி அழலுள்** - போக்குதற்கரிய இருவினை வயிற்றுத் தீயினுள்ளே  
**காய்த்திய கருவில் கட்டளைப்படிமையில் பிழையாது** - இட்டு வைத்துக் காய்சின கருவின் கண்ணே, அவ் விருவினையின் கட்டளையாற் பின் தோன்றும் வடிவத்தின் (தீவினையின் கட்டளையால் உறுப்புக் குறையும்) வடிவைப் பெற்றுத் துன்புறாமல்   
**உருவின் மிக்கது ஓர் உடம்பது பெறுதலும் அரிது** - (நல்வினையின் கட்டளையால்) அழகால் மேம்பட்டதாகிய ஓர் உடம்பை அம்மக்கள் யாக்கை பெறுதலும் அரியது.  


>நற்குலத்தே பிறப்பினும் அழகுடன் பிறப்பது அரிது என்க.  
>பிணித்தலையுடையது பிணியாயிற்று.   
>கட்டளை என்றார், தத்தம் பயனை நுகர்வித்தற்குரிய கோவையுடைய தாதலைப் பிழையா விதியினை.  
>இது வீடுபேறு நல்லுடல் இன்றியமையாது என்றது.  

>http://www.tamilvu.org/slet/l3100/l3100pd1.jsp?bookid=52&auth_pub_id=56&pno=1556

## இலக்கணக்குறிப்பு விளக்கம்

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது **ஆகுபெயர்** எனப்படும்.   

ஈண்டு பாவை - ஆகுபெயர்.  
**பாவை என்பது பொம்மையைக் குறிக்காமல் பாவையின் எழுச்சி மற்றும் அழகு என வடிவழகைக் குறிக்கிறது.**

## ஆங்கில கருத்தாக்கம் 


