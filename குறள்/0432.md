உ

## குறள் எண் 

**குற்றங்கடிதல் – குறள் - ௦௪௩௨ - 0432**  

## குறள் 

**இவறலும் மாண்பிறந்த மானமும் மாணா  
உவகையும் ஏதம் இறைக்கு.**

## கொண்டு கூட்டும் முறை

**இவறலும், மாண்பு இறந்த மானமும், மாணா உவகையும், இறைக்கு ஏதம்**

## குறள் சாரம் 

நிர்வாகத் தலைவனுக்கு குற்றம் எனப்படும் செயல்கள்   

## பரிமேலழகர் உரை

**இவறலும்** - வேண்டும்வழிப் பொருள்கொடாமையும்  

**மாண்பு இறந்த மானமும்** - நன்மையின்நீங்கிய மானமும்,  

**மாணா உவகையும்** - அளவிறந்த உவகையும்,  

**இறைக்கு ஏதம்** - அரசனுக்குக் குற்றம்.  

## பரிமேலழகர் உரைகுறிப்பு   

மாட்சியான மானத்தின் நீக்குதற்கு மாண்பு இறந்த மானம் என்றார் அஃதாவது 'அந்தணர் சான்றோர் அருந்தவத்தோர் தம்முன்னோர் தந்தை தாய் என்றிவரை(புறப்பொருள் வெண்பா மாலை பாடாண் படலம் - 221 செவியறிவுறூஉ - 33)' வணங்காமையும், முடிக்கப்படாதாயினும் கருதியது முடித்தே விடுதலும் முதலாயின.  
அளவிறந்த உவகையாவது கழிகண்ணோட்டம்.   
பிறரும், 'சினனே காமம் கழிகண்ணோட்டம் என்றிவற்றை அறந்தெரி திகிரிக்கு வழியடையாகும் தீது (பதிற்றுபத்து.22)' என்றார்.  
இவை இரண்டுபாட்டானும் குற்றங்களாவன இவை என்பது கூறப்பட்டது.    

## பொருட்குறிப்பு 

மாட்சியான மானத்தின் நீக்குதற்கு **மாண்பு இறந்த மானம்** என்றார்   
அஃதாவது   
* _**'அந்தணர் சான்றோர் அருந்தவத்தோர் தம்முன்னோர் தந்தை தாய் என்றிவரை(புறப்பொருள் வெண்பா மாலை பாடாண் படலம் - 221 செவியறிவுறூஉ - 33)'**_ வணங்காமையும்,  
* முடிக்கப்படாதாயினும் கருதியது முடித்தே விடுதலும் முதலாயின.  

**அளவிறந்த உவகை**யாவது கழிகண்ணோட்டம்.   

பிறரும்,  
_**'சினனே காமம் கழிகண்ணோட்டம் என்றிவற்றை அறந்தெரி திகிரிக்கு வழியடையாகும் தீது (பதிற்றுபத்து.22)'**_ என்றார்.   

இவை இரண்டுபாட்டானும் { 0431 & 0432 } குற்றங்களாவன இவை என்பது கூறப்பட்டது.    

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/ISUo97ToPVQ?t=1285

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

கவரி வீசிய காவலன்  
https://youtu.be/ISUo97ToPVQ?t=2570

## தொன்மையான சொற்கள்

**இவறலும்** - கஞ்சத்தனம்  
**ஏதம்** - குற்றம்     
**கழி கண்ணோட்டம்** - அளவிறந்து ஒருவரை உவத்தல் - மிகுந்த மகிழ்ச்சியில் ஒருவருக்குச் செய்யும் கருணை  
**திகிரி** - சக்கரம்   
**அறந்தெரி திகிரி** - அறச் சக்கரம்   
**வழியடை** - வழியை தடுக்கும் தடை 

## பொருட்குறிப்பு விளக்கம்

>**புறப்பொருள் வெண்பாமாலை - பாடாண் படலம் - 221செவியறிவுறூஉ -(33)**  

>**அந்தணர் சான்றோ ரருந்தவத்தார் தம்முன்னோர்  
>தந்தைதா யென்றிவர்க்குத் தார்வேந்தே - முந்தை  
>வழிநின்று பின்னை வயங்குநீர் வேலி  
>மொழிநின்று கேட்டன் முறை.**  


>1. வேதியர்  
>2. அமைந்தோர்  
>3. அரியதவத்தினையுடையோர்  
>4. தம்முடைய தமையன்மார்   
>5. தகப்பன்  
>6. மாதா இப்படியொத்த இவர்க்கு மாலை மன்னனே, முன்னோர்செய்த நெறியேநின்று பின்பு கடலை எல்லையாகவுடைய ஞாலத்து வார்த்தையை நின்றுகேட்குமது வழக்கு.  

>http://www.tamilvu.org/ta/library-l0400-html-l0400ind-115129  


>**பதிற்றுப்பத்து - மூன்றாம் பத்து - 22. - வென்றிச் சிறப்பு 	- துறை - வஞ்சித்துறைப் பாடாண் பாட்டு -   

>**சினனே, காமம், கழி கண்ணோட்டம்,  
>அச்சம், பொய்ச் சொல், அன்பு மிக உடைமை,  
>தெறல் கடுமையொடு, பிறவும், இவ் உலகத்து  
>அறம் தெரி திகிரிக்கு வழியடை ஆகும்:  
>தீது சேண் இகந்து, நன்று மிகப் புரிந்து,   	5**  

>1 - 5 செங்கோல் செலுத்தும் அரசருக்கு வேண்டப்படாத குற்றங்கள் கூறப்படும்.  

>**சினன்** - கோபம்  
>**ஏ** - எண்ணேகாரம். இதனைக் காம முதலியவற்றோடும் கூட்டுக.   
>**கழி கண்ணோட்டம்** - அளவிறந்து ஒருவரை உவத்தல். இதனை, "மாணா உவகை" என்றும் "அளவிறந்த உவகை" என்றும் கூறுவர் (குறள், 432, பரிமேல்.). "பிணைந்த பேரருள்"(சீவக. 198) என்றவிடத்து நச்சினார்க்கினியர், 'கழிகண்ணோட்டம்' என்று உரை கூறினார்.  
>**அச்சம்** - பகைவர்க்கு அஞ்சுதல்.   
>**அன்புமிக உடைமை** - பொருளிடத்தே அளவுக்கு மிஞ்சிய பற்று உடையோனாதல், இஃது உலோபம் என்னும் குற்றத்தின்பாற்படும்.  
>**தெறல் கடுமை** - அளவுக்கு மிஞ்சிய தண்டனை. "கையிகந்த தண்டம்" (குறள். 567).  
>**பிற** என்றது மதம், மானம் முதலியவற்றை.  

>இங்கே கூறிய குற்றங்களையும், "செருக்குஞ் சினமுஞ் சிறுமையு மில்லார், பெருக்கம் பெருமித நீர்த்து" "இவறலு மாண் பிறந்த மானமு மாணா, உவகையு மேத மிறைக்கு" (குறள். 431 - 2) என்பவற்றிற்கூறிய குற்றங்களையும் ஒப்பு நோக்குக.  

>**அறந்தெரிதிகிரி** - தருமத்தையே தெரிந்துசெலுத்தும் ஆக்ஞாசக்கரம் - தரும சக்கரமென்பர். தெரிதலைக் கூறினும் தெரிந்து செலுத்தலையே கொள்க.     
>**வழியடை** - தடை. 'குன்றம் உருண்டால் குன்று வழியடையாகாதவாறு போலவும், (இறை. 3, உரை). பிறவுமாகிய தீது என்க.   
>**கேண் இகந்து** - சேய்மையிலே விட்டு நீங்க     
>**இகந்து** - எச்சத் திரிபு.  

>அறந்தரு திகிரிக்கு வாயடையாகுமென்று பாடம் கொண்டு இவற்றைப் பரிமேலழகர் மேற்கோள் காட்டினர். (குறள். 432)  

>http://www.tamilvu.org/ta/library-l1240-html-l1240ind-124193

## இலக்கணக்குறிப்பு விளக்கம்


## ஆங்கில கருத்தாக்கம் 


