உ

## குறள் எண் 

**தீவினையச்சம் - குறள் - 0உ0௪ - 0204**  

## குறள் 

**மறந்தும் பிறன்கேடு சூழற்க சூழின்  
அறம்சூழும் சூழ்ந்தவன் கேடு.**

## கொண்டு கூட்டும் முறை

**பிறன் கேடு மறந்தும் சூழற்க, சூழின் சூழ்ந்தவன் கேடு அறம் சூழும்**

## குறள் சாரம் 

**பிறருக்குக் கேடு நினைப்பதே, தன் கேட்டிற்குக் காரணமாகும்**   
ஒருவன் மற்றவனுக்குத் தீமையை ஏற்படுத்தும் வினையை மறந்தும் சிந்திக்க வேண்டாம். அவ்வாறு சிந்தித்தால் அவனுக்குத் தீமையை ஏற்படுத்தும் காரியத்தை தர்மதேவதை சிந்திப்பாள்.

## பரிமேலழகர் உரை

**பிறன் கேடு மறந்தும் சூழற்க** -  
ஒருவன் பிறனுக்குக் கேடு பயக்கும் வினையை  
மறந்தும் எண்ணாதொழிக,  

**சூழின் சூழ்ந்தவன் கேடு அறம் சூழும்** -  
எண்ணுவானாயின்,  
தனக்குக் கேடு பயக்கும் வினையை அறக்கடவுள் எண்ணும்.   

## பரிமேலழகர் உரைகுறிப்பு   

கேடு என்பன ஆகுபெயர்.  
சூழ்கின்றபொழுதே தானும் உடன்சூழ்தலின், இவன் பிற்படினும் அறக்கடவுள் முற்படும் என்பது பெறப்பட்டது.  
அறக்கடவுள் எண்ணுதலாவது, அவன்கெடத் தான் நீங்க நினைத்தல்.  
தீவினை எண்ணலும் ஆகாது என்பதாம்.  

## பொருட்குறிப்பு 

சூழ்கின்றபொழுதே தானும் உடன்சூழ்தலின்,  
இவன் பிற்படினும் அறக்கடவுள் முற்படும் என்பது பெறப்பட்டது.  

**அறக்கடவுள் எண்ணுதலாவது**, அவன்கெடத் தான் நீங்க நினைத்தல்.  

தீவினை எண்ணலும் ஆகாது என்பதாம்.  

## இலக்கணக்குறிப்பு  

**கேடு** என்பன ஆகுபெயர்.  

## உயர் வள்ளுவ வகுப்பு காணொளி

https://youtu.be/9HqTpl05blU?t=4162

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்.  

சூழ்தல் - எண்ணுதல் 

## பொருட்குறிப்பு விளக்கம்


## இலக்கணக்குறிப்பு விளக்கம்

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது ஆகுபெயர் எனப்படும்.   

**ஈண்டு கேடு என்பன கேடு பயக்கும் செயல்களைக் (சூழல்களை) குறிக்கின்றன.**

## ஆங்கில கருத்தாக்கம் 


