உ

## குறள் எண் 

**ஒற்றாடல் – குறள் – 0ருஅஉ - 0582**  

## குறள் 

**எல்லார்க்கும் எல்லாம் நிகழ்பவை எஞ்ஞான்றும்  
வல்லறிதல் வேந்தன் தொழில்.**  

## கொண்டு கூட்டும் முறை

**எல்லார்க்கும் நிகழ்பவை எல்லாம் எஞ்ஞான்றும் வல் அறிதல் வேந்தன் தொழில்**

## குறள் சாரம் 

**அரசனுக்கு ஒற்றனால் ஏற்படும் பயன் (அ) அரசனுக்கு உரிய தொழில்**  
எல்லோரிடத்திலும் நடக்கும் எல்லாவற்றையும் எப்பொழுதும் ஒற்றார்களால் விரைவாக அறிந்து கொள்ளுதல் அரசனுக்கு உரிய தொழிலாகும்.  

## பரிமேலழகர் உரை

**எல்லார்க்கும் நிகழ்பவை எல்லாம் எஞ்ஞான்றும் வல் அறிதல்** - எல்லார்கண்ணும் நிகழ்வன எல்லாவற்றையும் நாள்தோறும் ஒற்றான் விரைந்தறிதல்  

**வேந்தன் தொழில்** - அரசனுக்கு உரிய தொழில். 

## பரிமேலழகர் உரைகுறிப்பு   

எல்லார்க்கும் என்றது மூன்று திறத்தாரையும்.  
நான்காவது ஏழாவதன் பொருட்கண் வந்தது.  
நிகழ்வன எல்லாம் என்றது நல்லவும் தீயவுமாய சொற்களையும் செயல்களையும்.  
அவை நிகழ்ந்தபொழுதே அவற்றிற்குத் தக்கவழியாக தேறுதலாகச் செய்யவேண்டுதலின் வல்லறிதல் என்றும், அவ்விருதொழிற்கும் அறிதல் காரணம்ஆகலின் அதனையே உபசாரவழக்கால் தொழில் என்றும் கூறினார்.   
ஒற்றான் என்பது அதிகாரத்தான் வந்தது.  
இதனால் ஒற்றினாய பயன்கூறப்பட்டது.     

## பொருட்குறிப்பு 

**எல்லார்க்கும்** என்றது மூன்று திறத்தாரையும்.  
 
**நிகழ்வன எல்லாம்** என்றது நல்லவும் தீயவுமாய சொற்களையும் செயல்களையும்.  
அவை நிகழ்ந்தபொழுதே அவற்றிற்குத் தக்கவழியாக தேறுதலாகச் செய்யவேண்டுதலின் **வல்லறிதல்** என்றும்,   
அவ்விருதொழிற்கும் அறிதல் காரணம்ஆகலின் அதனையே உபசாரவழக்கால் **தொழில்** என்றும் கூறினார்.     

ஒற்றான் என்பது அதிகாரத்தான் வந்தது.    

இதனால் ஒற்றினாய பயன்கூறப்பட்டது.    

## இலக்கணக்குறிப்பு  

நான்காவது ஏழாவதன் பொருட்கண் வந்தது.   

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**நொதுமல்** - பகையும், நட்பும் இல்லாத அயலவர்கள்.    
**எஞ்ஞான்றும்** - எப்பொழுதும் 

## பொருட்குறிப்பு விளக்கம்

மூன்று திறத்தார் - அதிகாரப் பாயிரத்தில் கூறிய பகை, நொதுமல், நட்பு என்னும் மூன்று திறத்தார்.  

## இலக்கணக்குறிப்பு விளக்கம்


## ஆங்கில கருத்தாக்கம் 


