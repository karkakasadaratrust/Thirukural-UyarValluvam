உ

## குறள் எண் 

**படைமாட்சி - குறள் - 0எஎக -0771**

## குறள் 

**என்னைமுன் நில்லன்மின் தெவ்விர் பலர்என்னை  
முன்நின்று கல்நின் றவர்.**

## கொண்டு கூட்டும் முறை

**தெவ்விர் என் ஐமுன் நின்று கல் நின்றவர் பலர், என் ஐமுன் நில்லன்மின்**

## குறள் சாரம் 


## பரிமேலழகர் உரை

**தெவ்விர் என் ஐமுன் நின்று கல் நின்றவர் பலர்** - பகைவீர், இன்று இங்கு என் தலைவன் எதிர் போரேற்று நின்று அவன் வேல்வாய் வீழ்ந்து பின் கல்லின்கண்ணே நின்ற வீரர் பலர் 

**என் ஐமுன் நில்லன்மின்** - நீவிர் அதன்கணின்றி நும் உடற்கண் நிற்றல் வேண்டின், என் தலைவனெதிர் போரேற்று நிற்றலை ஒழிமின் 

## பரிமேலழகர் உரைகுறிப்பு

'என் ஐ' எனத் தன்னோடு தொடர்புபடுத்துக் கூறினமையின், அவன் வேல்வாய் வீழ்தல் பெற்றாம். கல் - நடுகல். 'நம்பன் சிலைவாய் நடக்குங்கணை மிச்சில் அல்லால் - அம்பொன் முடிப்பூண் அரசுமிலை', (சீவக.காந்தர்வ.317) எனப் பதுமுகன் கூறினாற் போல ஒரு வீரன், தன் மறம் அரசன்மேல் வைத்துக் கூறியவாறு. இப்பாட்டு 'நெடுமொழி வஞ்சி'. (பு.வெ.மா.வஞ்சி.12)

## பொருட்குறிப்பு 

**என் ஐ** எனத் தன்னோடு தொடர்புபடுத்துக் கூறினமையின், அவன் வேல்வாய் வீழ்தல் பெற்றாம். 

**கல்** நடுகல்

'நம்பன் சிலைவாய் நடக்குங்கணை மிச்சில் அல்லால் - அம்பொன் முடிப்பூண் அரசுமிலை', (சீவக.காந்தர்வ.317) எனப் பதுமுகன் கூறினாற் போல ஒரு வீரன், தன் மறம் அரசன்மேல் வைத்துக் கூறியவாறு. இப்பாட்டு 'நெடுமொழி வஞ்சி'. (பு.வெ.மா.வஞ்சி.12)

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**கல்** - நடுகல்

## பொருட்குறிப்பு விளக்கம்

**_சீவக சிந்தாமணி - காந்தருவ தத்தையார் இலம்பகம் - 317_  
பைம்பொற் புளகப் பருமக்களி யானை யீட்டஞ்  
செம்பொ னெடுந்தோ்த் தொகைமாக் கடற்சேனை வெள்ள  
நம்பன் சிலைவாய் நடக்குங்கணை மிச்சி லல்லா  
லம்பொன் மணிப்பூ ணரசும் மிலையென்று நக்கான்.**

**பொருள்:**   
**பைம்பொன் புளகப் பருமக் களியானை ஈட்டம்** - பசும் பொன்னால் ஆகிய, கண்ணாடியைக் கொண்ட பருமத்தையுடைய மதயானைத் திரளிலும்;   
**செம்பொன் நெடுந்தேர்த் தொகை** - செம்பொன்னாலான நீண்ட தேர்க் கூட்டத்திலும்;   
**மாக்கடல்** - புரவிக் கடலிலும்;   
**சேனை வெள்ளம்** - படைவீரர் குழுவிலும்;    
**அம் பொன் மணிப் பூண் அரசும்** - அழகிய பொன்னும் மணியுமான பூணணிந்த மன்னர் திரளிலும்;    
**நம்பன் சிலைவாய் நடக்கும் கணை மிச்சில் அல்லால் இலை** - சீவகன் வில்லில் இருந்து வெளிவரும் அம்பின் எச்சிலே அல்லாமல் வேறு இல்லை;  
**என்று நக்கான்** - என்றறிந்த பதுமுகன் இனி எங்ஙனம் பொருவதென வியந்து நகைத்தான்.

**விளக்கம்:** இனி நான்கு படையினும் தான் சொரிந்தான்; சொரிந்தபின், அவன் கணைமாரி முன்பே கலந்ததனைக் கண்டான் என்றுமாம்.   
இதற்கு முன்பே அம்பாற் குறைந்த படைமேல் தைத்த அம்பினைக் கையுணர்ந்து தென்க - நச்சினார்க்கினியர் முற்செய்யுளுடன் இதனையும் ஒரு தொடராக்கிக் கூறும் கருத்து இது. 

https://www.projectmadurai.org/pm_etexts/utf8/pmuni0664_02.html

நெடுமொழி வஞ்சி
ஒன்னாதார் படைகெழுமித்
தன்னாண்மை யெடுத்துரைத்தன்று.
பகைவர் படை நடுவில்
மறவன் தன் ஆண்மைத் திறத்தை எடுத்துக் கூறுவது
இன்ன ரெனவேண்டா வென்னோ டெதிர்சீறி
முன்னர் வருக முரணகலும் – மன்னர்
பருந்தார் படையமருட் பல்லார் புகழ
விருந்தா யடைகுறுவார் வீண்.
இன்னார் எனல் வேண்டா
யார் வேண்டுமானாலும் வருக
என்னோடு போரிடுக
அவர்களையும்
அவர்களின் மன்னனையும்
பருந்துக்கு விருந்தாக்குவேன்
மறவன் இவ்வாறு கூறுகிறான்
## இலக்கணக்குறிப்பு விளக்கம்


## ஆங்கில கருத்தாக்கம் 


