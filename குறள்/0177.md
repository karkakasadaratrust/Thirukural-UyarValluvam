உ

## குறள் எண் 

**வெஃகாமை - குறள் - 0கஎஎ - 0177**  

## குறள் 

**வேண்டற்க வெஃகியாம் ஆக்கம் விளைவயின்  
மாண்டற் கரிதாம் பயன்.** 

## கொண்டு கூட்டும் முறை

**வெஃகி ஆம் ஆக்கம் வேண்டற்க, விளைவயின் பயன் மாண்டற்கு அரிதாம்**

## குறள் சாரம் 

**எச்சரிக்கை - மற்றவர் பொருளை கைப்பற்றி அனுபவித்தால் ஏற்படும் பயன்**  
மற்றவர் பொருளை விரும்பிக் கைப்பற்றி அதனால் உண்டாகின்ற செல்வத்தை விரும்பவேண்டாம்.  
பிறகு அனுபவிக்கும்போது அச்செல்வத்தின் பயன் நன்றாக இருக்காது ஆதலால்.  

## பரிமேலழகர் உரை

**வெஃகி ஆம் ஆக்கம் வேண்டற்க** - பிறர்பொருளை அவாவிக்கொண்டு அதனால் ஆகின்ற ஆக்கத்தை விரும்பாதுஒழிக  

**விளைவயின் பயன் மாண்டற்கு அரிதாம்** - பின்அனுபவிக்குங்கால் அவ்வாக்கத்தின் பயன் நன்றாதல்இல்லை ஆகலான்.  

## பரிமேலழகர் உரைகுறிப்பு   

விளை என்பது முதல்நிலைத் தொழிற்பெயர்.  
இவை ஏழுபாட்டானும் வெஃகுதலின் குற்றம் கூறப்பட்டது.  

## பொருட்க்குறிப்பு 

இவை ஏழுபாட்டானும் (குறள் 0171 - 0177), வெஃகுதலின் குற்றம் கூறப்பட்டது.  

## இலக்கணக்குறிப்பு  

**விளை**என்பது முதல்நிலைத் தொழிற்பெயர்.  

## உயர் வள்ளுவ வகுப்பு காணொளி

https://youtu.be/LHhB06kxWCE?t=6685

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

**முதல்நிலைத் தொழிற்பெயர்** - தொழிற்பெயர் விகுதிகளே இல்லாமல், பகுதி மட்டும் வந்து, தொழில் ஆற்றுவதற்கு முதல்நிலைத் தொழிற்பெயர் எனப்படும்.
**தொழிற்பெயர் விகுதிகள் சான்று** :  பாடல் - பாடு + அல்;  நாட்டம் - நாடு + அம்;  சேர்க்கை - சேர் + கை;  ஆட்சி - ஆள் + சி. 

**ஈண்டு விளைதல் என்பது முதல்நிலைத் தொழிற்பெயராக 'விளை' என்றாயிற்று.**

## ஆங்கில கருத்தாக்கம் 


