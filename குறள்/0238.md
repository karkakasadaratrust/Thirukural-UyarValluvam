உ

## குறள் எண் 

**புகழ்  - குறள் - 0உ௩அ - 0238**  

## குறள் 

**வசையென்ப வையத்தார்க் கெல்லாம் இசையென்னும்  
எச்சம் பெறாஅ விடின்.**

## கொண்டு கூட்டும் முறை

**இசை என்னும் எச்சம் பெறாவிடின், வையத்தார்க்கு எல்லாம் வசை என்ப**

## குறள் சாரம் 

உலகத்தாரால் இகழப்படுதற்குக் காரணம் சொல்லப்பட்டது.  
புகழ் என்னும் எச்சத்தைப் பெறுவதற்கு வழியிருக்க அதனைப் பெறாமல் தவறவிட்டால் உலக மக்கள் அனைவரும் அதைத்தான் வசை என்று நல்லவர்கள் சொல்லுவார்கள்.

## பரிமேலழகர் உரை

**இசை என்னும் எச்சம் பெறாவிடின்** -  
புகழ் என்னும் எச்சம் பெறலாயிருக்க,  
அது பெறாது ஒழிவாராயின்,  

**வையத்தார்க்கு எல்லாம் வசை என்ப** -  
வையகத்தோர்க்கு எல்லாம்  
அது தானே வசை என்ற சொல்லுவர் நல்லோர்.  

## பரிமேலழகர் உரைகுறிப்பு   

எச்சம் என்றார், செய்தவர் இறந்து போகத் தான் இறவாது நிற்றலின்.  
இகழப்படுதற்குப் பிறிதொரு குற்றம் வேண்டா என்பது கருத்து.  

## பொருட்குறிப்பு 

**எச்சம்** என்றார், செய்தவர் இறந்து போகத் தான் இறவாது நிற்றலின்.  

இகழப்படுதற்குப் பிறிதொரு குற்றம் வேண்டா என்பது கருத்து.    

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/uBAd8H0txWY?t=6195

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**இசை** - புகழ்  
**வசை** - தூற்றுவது - இழுக்கு (புகழ் இல்லை என்பது)  
**எச்சம்** - மிச்சம்  
**இறவாது** - இறக்காமல் 

## பொருட்குறிப்பு விளக்கம்


## இலக்கணக்குறிப்பு விளக்கம்

**அளபெடை** - அளபு + எடை - அளவைக்காட்டிலும் மிக்கொலித்தல். செய்யுளில் ஒலி குறையும் இடங்களில் அவ்வொலியை ஈடு செய்யும்பொருட்டுப் புலவன் பிறிதோர் இன எழுத்தினைச் சேர்த்து ஒலியை மிகுதிப் படுத்துதல். அவை உயிரளபெடை, ஒற்றளபெடை என இரு வகைப்படும்.   

**ஈண்டு பெறாஅ - உயிரளபெடை.**

## ஆங்கில கருத்தாக்கம் 


