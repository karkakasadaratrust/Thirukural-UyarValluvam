உ

## குறள் எண் 

**அறிவுடைமை – குறள் - 0௪உஉ - 0422**  

## குறள் 

**சென்ற இடத்தால் செலவிடா தீதொரீஇ  
நன்றின்பால் உய்ப்ப தறிவு.**

## கொண்டு கூட்டும் முறை

**சென்ற இடத்தால் செல விடா, தீது ஒரீஇ நன்றின்பால் உய்ப்பது அறிவு**  

## குறள் சாரம் 

**அறிவின் இலக்கணம்**
மனத்தைப் அது சென்ற புலனின்கண் செல்ல விடாமல்  
அந்த புலனின் நன்மை தீமைகளை ஆராய்ந்து  
தீயதனின் நீக்கி நல்லதன்கண் செலுத்துவது அறிவு.

## பரிமேலழகர் உரை

**சென்ற இடத்தால் செல விடா** - மனத்தை அது சென்ற புலத்தின்கண் செல்ல விடாது,  

**தீது ஒரீஇ நன்றின்பால் உய்ப்பது அறிவு** - அப்புலத்தின் நன்மை தீமைகளை ஆராய்ந்து தீயதனின் நீக்கி நல்லதன்கண் செலுத்துவது அறிவு.  
  

## பரிமேலழகர் உரைகுறிப்பு   

வினைக்கேற்ற செயப்படுபொருள் வருவிக்கப்பட்டது.  
ஓசை, ஊறு, ஒளி, சுவை, நாற்றமெனப் புலம் ஐந்தாயினும், ஒருகாலத்து ஒன்றின்கண் அல்லது செல்லாமையின், இடத்தாலென்றார்.  
விடாதென்பது கடைக்குறைந்து நின்றது.  
குதிரையை நிலமறிந்து செலுத்தும் வாதுவன்போல வேறாக்கி மனத்தைப் புலமறிந்து செலுத்துவது அறிவு என்றார், அஃது உயிர்க்குணம் ஆகலான்.  

## பொருட்குறிப்பு 
  
ஓசை, ஊறு, ஒளி, சுவை, நாற்றமெனப் புலம் ஐந்தாயினும்,  
ஒருகாலத்து ஒன்றின்கண் அல்லது செல்லாமையின், இடத்தாலென்றார்.  

குதிரையை நிலமறிந்து செலுத்தும் வாதுவன்போல வேறாக்கி மனத்தைப் புலமறிந்து செலுத்துவது அறிவு என்றார்,  
அஃது உயிர்க்குணம் ஆகலான்.  

## இலக்கணக்குறிப்பு  

வினைக்கேற்ற செயப்படுபொருள் வருவிக்கப்பட்டது.  

**விடா**தென்பது கடைக்குறைந்து நின்றது.    

## உயர் வள்ளுவ வகுப்பு காணொளி

https://youtu.be/lkuPANSEisY?t=2250

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

**செயப்படுபொருள் - மனம்**.  புலத்தின்வழியே செல்லக்கூடியது மனம். அவ்வாறு செல்லவிடாது நன்மை தீமைகளை ஆராய்வதே அறிவு. எனவே, மனமாகிய செயப்படுபொருள் வருவிக்கப் பட்டது.  

**செயப்படுபொருள் என்பதன் விளக்கம்** - https://www.tamilvu.org/ta/courses-diploma-20052010-bkup-a051-a0511-html-a05112l4-52778  

**கடைக்குறை** - சொல்லின் கடையில் (கடைசியில்/இறுதியில்) வரும் எழுத்தைக் குறைத்துவிடுவது. சான்று :- நீலம் - நீல், வானம் - வான், நிலவு - நிலா, கடைசி - கடை.        

**ஈண்டு விடாது என்பது விடா என்று கடைக்குறைந்து நின்றது.**

## ஆங்கில கருத்தாக்கம் 


