உ

## குறள் எண் 

**குறிப்பறிதல் - குறள் - ௦௭௦௬ - 0706**  

## குறள் 

**அடுத்தது காட்டும் பளிங்குபோல் நெஞ்சம்  
கடுத்தது காட்டும் முகம்.**  

## கொண்டு கூட்டும் முறை

**அடுத்தது காட்டும் பளிங்குபோல் நெஞ்சம் கடுத்தது முகம் காட்டும்**

## குறள் சாரம் 

**பளிங்கும் முகமும்**  
தனக்கு எதிரே உள்ள பொருளின் நிறத்தைத் தானே பெற்றுக்கொண்டு அதனைக் காட்டும் கண்ணாடி போல,  
ஒருவன் மனத்தில் மிகுந்துள்ள நினைப்பை அவன் முகம் தானே பெற்றுக்கொண்டு அதனைக்காட்டும்.  

## பரிமேலழகர் உரை

**அடுத்தது காட்டும் பளிங்குபோல்** - தன்னைஅடுத்த பொருளது நிறத்தைத் தானே கொண்டுகாட்டும் பளிங்குபோல  

**நெஞ்சம் கடுத்தது முகம் காட்டும்** - ஒருவன்நெஞ்சத்து மிக்கதனை அவன்முகம் தானேகொண்டு காட்டும். 

## பரிமேலழகர் உரைகுறிப்பு   

அடுத்ததுஎன்பது ஆகுபெயர்.   
கடுத்தது என்பது கடிஎன்னும் உரிச்சொல் அடியாய் வந்த தொழிற் பெயர்.  
உவமை ஒரு பொருள் பிறிதொரு பொருளின் பண்பைக் கொண்டு தோற்றுதலாகிய தொழில் பற்றி வந்தது.    

## பொருட்குறிப்பு 


## இலக்கணக்குறிப்பு  

**அடுத்தது**என்பது ஆகுபெயர்.    

**கடுத்தது** என்பது கடிஎன்னும் உரிச்சொல் அடியாய் வந்த தொழிற் பெயர்.    

உவமை ஒரு பொருள் பிறிதொரு பொருளின் பண்பைக் கொண்டு தோற்றுதலாகிய தொழில் பற்றி வந்தது.     

## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்
குறிப்பறியாதான் இழிவு கூறப்பட்டது. 

## இலக்கணக்குறிப்பு விளக்கம்

ஒன்றன்பெயர் அதனைக் குறிக்காமல் அதனோடு தொடர்புடைய இன்னொரு பொருளுக்குப் பெயராகத் தொன்றுதொட்டு ஆகி வருவது **ஆகுபெயர்** எனப்படும்.           
**ஈண்டு அடுத்தது என்பது, அருகிலிருக்கும் பொருளைக் குறிக்கவில்லை; அப்பொருளின் நிறத்தைக் குறிக்கிறது.** 

**உரிச்சொல்** - பெயரையும் வினையையும் சார்ந்து அவற்றிற்கு முன்னால் வந்து பொருள் உணர்த்தும்.
**வினையாலணையும் பெயர்** - வினைமுற்றுகள் பெயராக மாறி நின்று மற்றொரு வினைமுற்றைக் கொண்டு முற்றுப் பெறுவது.  
வந்தான் - வினைமுற்று;  
வந்தான் சென்றான் - வந்தான் என்பது வினையாலணையும் பெயர்.         
**ஈண்டு கடி என்னும் உரிச்சொல், கடுத்தலாகிய தொழிலைக் குறித்து வந்த வினையாலணையும் பெயர்.**  

**உவமை** : பண்பு, தொழில், பயன், உரு என்ற நான்கன் காரணமாக ஒரு பொருளை அதன் தன்மை கொண்ட மற்றொரு பொருளோடு ஒப்பிட்டுக் கூறுவது உவமை.      
**உவமை - பளிங்கு; உவமானம் - முகம்;**  
பளிங்கின் பண்பைக் குறிக்க, ஒருவனின் அகமாகிய மனத்தைக் காட்டும் முகத்தை விளக்க வந்த உவமை.   
பளிங்கு, அருகிலிருக்கும் பொருளின் நிறத்தைக் பிரதிபலிப்பதைப்  போல, உணர்வுகளில் மிகுதியான உணர்வை முகம் காட்டிவிடும்.

## ஆங்கில கருத்தாக்கம் 


