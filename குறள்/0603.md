உ

## குறள் எண் 

**மடியின்மை – குறள் – 0௬0௩ - 0603**  

## குறள் 

**மடிமடிக் கொண்டொழுகும் பேதை பிறந்த  
குடிமடியும் தன்னினும் முந்து.**  

## கொண்டு கூட்டும் முறை

**மடி மடிக்கொண்டு ஒழுகும் பேதை பிறந்த குடி தன்னினும் முந்து மடியும்**

## குறள் சாரம் 

**சோம்பலால் வாழும் தீங்கு**  
விட வேண்டிய சோம்பலைத் தன் மடியில் வைத்துக் கொண்டே இருக்கும் அறிவில்லாதவன் பிறந்த குடும்பம் அவன் அழிவதற்கு முன்பாகவே அழிந்துவிடும்.  

## பரிமேலழகர் உரை

**மடி மடிக்கொண்டு ஒழுகும் பேதை பிறந்த குடி** - விடத்தகுவதாய மடியைத் தன்னுள்ளே கொண்டுஒழுகும் அறிவில்லாதான் பிறந்த குடி  

**தன்னினும் முந்து மடியும்** - அவன்தன்னினும் முந்துற அழியும். 

## பரிமேலழகர் உரைகுறிப்பு   

அழிவு தருவதனை அகத்தே கொண்டு ஒழுகுதலின் பேதை என்றும், அவனால் புறம்தரப்படுவதாகலின் குடி தன்னினும் முந்துற அழியும் என்றும் கூறினார்.    
ஆக்கத்திற் பிற்படினும் அழிவில் முற்படும் என்பதாம்.    

## பொருட்குறிப்பு 

* அழிவு தருவதனை அகத்தே கொண்டு ஒழுகுதலின் **பேதை** என்றும்,  
* அவனால் புறம்தரப்படுவதாகலின் **குடி தன்னினும் முந்துற அழியும்** என்றும் கூறினார்.    

ஆக்கத்திற் பிற்படினும் அழிவில் முற்படும் என்பதாம்.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/TJV8x6yAetc?t=1759 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**புறந்தருதல்** - காத்தல்  

## பொருட்குறிப்பு விளக்கம்

ஆக்கத்திற் பிற்படினும் அழிவில் முற்படும் - குடிகெடும் என்பது கருத்து. 

குடிகெடும் - சொலவடை (வட்டார வழக்கில் அறிவுரையாகக் கூறப்படும் சொற்கள் / வாக்கியங்கள்).       
சொலவடை - அடைவான பொருளுடையச் சொற்கள்.     
சொல்லுக்கு - சொல்லும் செய்திக்கு - அடைவாக - துணையாக அல்லது அடையாளம் காட்டுவதால் சொல்லடை எனப்பட்டது.   
சொல் > சொலவு. சொல் > சொல்லுகை.

## இலக்கணக்குறிப்பு விளக்கம்


## ஆங்கில கருத்தாக்கம் 


