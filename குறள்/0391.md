உ

## குறள் எண் 

**கல்வி – குறள் - 0௩௯க - 0391**  

## குறள் 

**கற்க கசடறக் கற்பவை கற்றபின்  
நிற்க அதற்குத் தக.**

## கொண்டு கூட்டும் முறை

**கற்பவை கசடு அறக் கற்க, கற்றபின் அதற்குத் தக நிற்க**  

## குறள் சாரம் 

அறம் பொருள் இன்பம் வீடு என்னும் உறுதிப்பொருள் உணர்த்துவனவற்றை,   
விபரீத ஐயங்களை நீக்கி மெய்ப்பொருளை நல்லோர் பலருடனும் பலகாலும் பயிறல்.  

## பரிமேலழகர் உரை

**கற்பவை கசடு அறக் கற்க** - ஒருவன் கற்கப்படு நூல்களைப் பழுதறக் கற்க,  

**கற்றபின் அதற்குத் தக நிற்க** -  
அங்ஙனம் கற்றால்,  
அக்கல்விக்குத் தக அவை சொல்லுகின்ற நெறிக்கண்ணே நிற்க. 

## பரிமேலழகர் உரைகுறிப்பு   

கற்பவை என்றதனான், அறம் பொருள் இன்பம் வீடு என்னும் உறுதிப்பொருள் உணர்த்துவனவன்றிப் பிறபொருள் உணர்த்துவன சின்னாள் பல்பிணிச் சிற்றறிவினர்க்கு ஆகாவென்பது பெற்றாம்.  
கசடறக் கற்றலாவது விபரீத ஐயங்களை நீக்கி மெய்ப்பொருளை நல்லோர் பலருடனும் பலகாலும் பயிறல்.  
நிற்றலாவது இல்வாழ்வுழிக் கருமமும் உள்படாப் போகமும் துவ்வாத் தருமமும் தக்கார்க்கே செய்தலினும் (நாலடியார். 250)
துறந்துழித் தவத்தான் மெய் உணர்ந்து அவா அறுத்தலினும், வழுவாமை.  
சிறப்புடை மகற்காயின்கற்றல் வேண்டும் என்பதூஉம், அவனால் கற்கப்படும்நூல்களும், அவற்றைக் கற்குமாறும், கற்றதனால் பயனும்இதனாற் கூறப்பட்டன.   

## பொருட்க்குறிப்பு 

**கற்பவை** என்றதனான்,   
அறம் பொருள் இன்பம் வீடு என்னும் உறுதிப்பொருள் உணர்த்துவனவன்றிப் பிறபொருள் உணர்த்துவன   
சின்னாள் பல்பிணிச் சிற்றறிவினர்க்கு ஆகாவென்பது பெற்றாம்.  

**கசடறக் கற்றலாவது** விபரீத ஐயங்களை நீக்கி மெய்ப்பொருளை நல்லோர் பலருடனும் பலகாலும் பயிறல். 

**நிற்றலாவது** -   
* இல்வாழ்வுழிக் கருமமும் உள்படாப் போகமும் துவ்வாத் தருமமும் தக்கார்க்கே செய்தலினும் (நாலடியார். 250)  
* துறந்துழித் தவத்தான் மெய் உணர்ந்து அவா அறுத்தலினும், வழுவாமை.  

சிறப்புடை மகற்காயின்  
* கற்றல் வேண்டும் என்பதூஉம்,  
* அவனால் கற்கப்படும் நூல்களும்,  
* அவற்றைக் கற்குமாறும்,  
* கற்றதனால் பயனும் இதனாற் கூறப்பட்டன.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/ELnZoZrbKBg?t=1924

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

>**நாலடியார் - 25.அறிவுடைமை**  

>**கருமமும் உட்படாப் போகமும் துவ்வாத்  
>தருமமும் தக்கார்க்கே செய்யா - ஒருநிலையே  
>முட்டின்றி மூன்றும் முடியுமேல்அஃதென்ப  
>பட்டினம் பெற்ற கலம். 	250**  

>**கருமமும் உட்படாபோகமும் துவ்வா தருமமும் தக்கார்க்கே செய்யா** - பொருள் வரவுக் கேதுவான தொழின் முயற்சியினும் ஈடுபட்டு அதனால் இம்மைப் பயனாகத் தான் போகமுந்துய்த்து மறுமைப் பயனாகத் தகுதியுடையார்க்கேஅறமுஞ் செய்து,  

>**ஒரு நிலையே முட்டின்றி மூன்றும்முடியுமேல்** - இம்மூன்றும் ஒரு தன்மையாகவே பிறவியிற் கடைசிவரையிற் தடையின்றி நிறைவேறுமாயின்,   

>**அஃதுபட்டினம் பெற்ற கலம் என்ப** - அப் பேறு, தன்பட்டினத்தை மீண்டு வந்தடைந்த வாணிகக்கப்பலை ஒக்கும் என்று அறிஞர் கூறுவர்.  

>முயற்சியும் போகமும்அறமுமுடையனாய் வாழ்தலே அறிவுடைமையாகும்.  

>உட்படாமுதலிய வினைகள்உடன்பாட்டின் கண் வந்தன.   
>தக்கார் - கல்வியறிவுஒழுக்கங்களாகிய தகுதியுடையோர்,  
>மூன்றும்ஒன்றுபோல் நடைபெற வேண்டுமென்றற்கு ‘ஒருநிலையே'யென்றும்,   
>இடையில் ஊறுபடாமல் நடைபெறவேண்டுமென்றற்கு ‘முட்டின்றி' யென்றுங் கூறினார்.    

>_**இடையிருள் யாமத்து எறிதிரைப் பெருங்கடல்உடைகலப் பட்டாங் கொழிந்தோர்**_ பலராகலின்,  
>உவமை, அருமை புலப்படுத்தி நின்றது.  

>http://www.tamilsurangam.in/literatures/pathinen_keezhkanakku/naaladiyar/naaladiyar25.html  
>http://www.tamilvu.org/ta/library-l2800-html-l2800ind-131883  
>http://www.tamilvu.org/slet/l2800/l2800uri.jsp?song_no=250&book_id=32&head_id=30&sub_id=961

## இலக்கணக்குறிப்பு விளக்கம்


## ஆங்கில கருத்தாக்கம் 


