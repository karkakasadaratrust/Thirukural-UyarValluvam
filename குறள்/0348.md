உ

## குறள் எண் 

**துறவு - குறள் - 0௩௪அ - 0348**  

## குறள் 

**தலைப்பட்டார் தீரத் துறந்தார் மயங்கி  
வலைப்பட்டார் மற்றை யவர்.**

## கொண்டு கூட்டும் முறை

**தீரத் துறந்தார் தலைப்பட்டார், மற்றையவர் மயங்கி வலைப்பட்டார்** 

## குறள் சாரம் 

சிறிதாயினும் பற்றுச் செய்து மயங்காமல் அடைவது வீடு   

## பரிமேலழகர் உரை

**தீரத் துறந்தார் தலைப்பட்டார்** - முற்றத்துறந்தார் வீட்டினைத் தலைப்பட்டார்,  

**மற்றையவர் மயங்கி வலைப்பட்டார்** - அங்ஙனம் துறவாதார் மயங்கிப் பிறப்பாகிய வலையுட்பட்டார்.

## பரிமேலழகர் உரைகுறிப்பு   

முற்றத்துறத்தலாவது, பொருள்களையும் இருவகைஉடம்பினையும் உவர்த்துப் பற்றற விடுதல். அங்ஙனம் துறவாமையாவது அவற்றுள் யாதானும் ஒன்றின்கண் சிறிதாயினும் பற்றுச் செய்தல். துணிவுபற்றித் தலைப்பட்டார்என்றும், பொய்ந்நெறி கண்டே பிறப்புவலையுள்அகப்படுதலின், மயங்கிஎன்றும் கூறினார்.    

## பொருட்க்குறிப்பு 

**முற்றத்துறத்தலாவது** -  
* பொருள்களையும்   
* இருவகை உடம்பினையும் உவர்த்துப் பற்றற விடுதல்.    

அங்ஙனம் **துறவாமையாவது**  -  
அவற்றுள் யாதானும் ஒன்றின்கண் சிறிதாயினும் பற்றுச் செய்தல்.    

துணிவுபற்றித் **தலைப்பட்டார்**என்றும்,  
பொய்ந்நெறி கண்டே பிறப்புவலையுள் அகப்படுதலின், **மயங்கி** என்றும் கூறினார்.    

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/zb1p44eT4hE?t=1060

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**தீர** - முற்ற     
**உவர்த்து** - வெறுத்து 

## பொருட்க்குறிப்பு விளக்கம்

**வலையுட்பட்டார்** - வலையுள் நாமாக போய் அகப்படுவது.     
மீன் தானாக வலையுள் சென்று அகப்படுவதுபோல, பொய்ந்நெறி கண்டே பிறப்புவலையுள் அகப்படுதலின், **மயங்கி** என்றும் கூறினார்.  
**பொய்ந்நெறி கண்டே** - தெரிந்தே சென்று அகப்படுவது.

## இலக்கணக்குறிப்பு விளக்கம்

**தலைப்பட்டார்** வருங்காலத்தில் கூற வேண்டியதை கடந்த காலத்தில் வைத்து கூறினார்.  

## ஆங்கில கருத்தாக்கம் 


