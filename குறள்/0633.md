உ

## குறள் எண் 

**அமைச்சு – குறள் – 0௬௩௩ - 0633**  

## குறள் 

**பிரித்தலும் பேணிக் கொளலும் பிரிந்தார்ப்  
பொருத்தலும் வல்லது அமைச்சு.**  

## கொண்டு கூட்டும் முறை

**பிரித்தலும் பேணிக்கொளலும் பிரிந்தவர்ப் பொருத்தலும் வல்லது அமைச்சு**

## குறள் சாரம் 

**பிரிப்பதிலும், சேர்த்துக்கொள்வதிலும் இருக்கவேண்டிய அறிவும் ஆற்றலும்**  
* போர் வந்தபோது பகைவனுக்கு துணையாக இருப்பவரை அப்பகைவரை விட்டுப் பிரிக்கவேண்டும் என்றால் பிரிப்பதிலும்,    
* தம்பக்கம் இருப்பவர்களைப் பிரிந்து போகாதபடி, கொடை கொடுத்தும் இன்சொல் சொல்லியும் பிரியாமல் பாதுகாத்துக் கொள்வதிலும்,   
* ஏற்கனேவே தம்மை விட்டுப் பிரிந்து சென்றாரையும் தம்மைச் சார்ந்தாரை விட்டு பிரிந்து சென்றாரையும் மீண்டும் சேர்த்துக் கொள்ளவேண்டிய தேவை ஏற்பட்டால் சேர்த்துக்கொள்வதிலும் ஆற்றல் உடையவனே அமைச்சன் ஆவான்.  

## பரிமேலழகர் உரை

**பிரித்தலும்** - வினை வந்துழிப் பகைவர்க்குத் துணையாயினாரை அவரிற்பிரிக்கவேண்டின் பிரித்தலும்  

**பேணிக்கொளலும்** - தம்பாலாரை அவர் பிரியாமல் கொடை இன்சொற்களால் பேணிக்கொள்ளுதலும்  

**பிரிந்தவர்ப் பொருத்தலும்** - முன்னே தம்மினும் தம்பாலாரினும் பிரிந்தாரை மீண்டுப் பொருத்தவேண்டின் பொருத்தலும்  

**வல்லது அமைச்சு** - வல்லவனே அமைச்சனாவான். 

## பரிமேலழகர் உரைகுறிப்பு   

இவற்றுள் அப்பொழுதைநிலைக்கேற்ற செயலறிதலும் அதனை அவரறியாமல் ஏற்ற உபாயத்தால் கடைப்பிடித்தலும் அரியவாதல் நோக்கி, வல்லது என்றார்.  
வடநூலார் இவற்றுள் பொருத்தலைச் சந்தி என்றும் பிரித்தலை விக்கிரகம் என்றும் கூறுப.    

## பொருட்குறிப்பு 

இவற்றுள் அப்பொழுதைநிலைக்கேற்ற செயலறிதலும் அதனை அவரறியாமல் ஏற்ற உபாயத்தால் கடைப்பிடித்தலும் அரியவாதல் நோக்கி, **வல்லது** என்றார்.  

வடநூலார் இவற்றுள் பொருத்தலைச் சந்தி என்றும் பிரித்தலை விக்கிரகம் என்றும் கூறுப.     

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**சந்தி** - சேர்த்தல்  
**விக்கிரகம்** - பிரித்தல்  
**வினை வந்துழி** - (ஈண்டு) போர் வரும்பொழுது  

## பொருட்குறிப்பு விளக்கம்

**பிரித்தல்** - பகைவர்க்குத் துணை செய்வோரைப் பிரித்தல்  
**பேணிக்கொளல்** - தன்னிடம் உள்ளவனைப் பிரிந்து போகாமல் பேணுதல்  
**பேணும்வழி** - கொடை, இன்சொல்  
**ஏற்ற உபாயம்** - சாம, தான, பேத, தண்டம்  
**கடைப்பிடித்தல்** - வினை முடியும்வரை தொடர்ந்து செய்தல்  

## இலக்கணக்குறிப்பு விளக்கம்


## ஆங்கில கருத்தாக்கம் 


