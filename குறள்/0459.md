உ

## குறள் எண் 

**சிற்றினஞ்சேராமை – குறள் - 0௪ரு௯ - 0459**  

## குறள் 

**மனநலத்தின் ஆகும் மறுமைமற்று அஃதும்  
இனநலத்தின் ஏமாப்பு உடைத்து.**

## கொண்டு கூட்டும் முறை

**மனநலத்தின் மறுமை ஆகும் மற்றஃதும் இனநலத்தின் ஏமாப்பு உடைத்து**  

## குறள் சாரம் 

மனநன்மையானே மறுமைஇன்பம் உண்டாம்,  
அச்சிறப்புத்தானும் இனநன்மையான் வலிபெறும்.  

## பரிமேலழகர் உரை

**மனநலத்தின் மறுமை ஆகும்** - ஒருவற்கு மனநன்மையானே மறுமைஇன்பம் உண்டாம்  

**மற்றஃதும் இனநலத்தின் ஏமாப்பு உடைத்து** - அதற்கு அச்சிறப்புத்தானும் இனநன்மையான் வலிபெறுதலைஉடைத்து,    

## பரிமேலழகர் உரைகுறிப்பு   

மனநலத்தின்ஆகும் மறுமைஎன்றது மறுமை பயப்பது மனநன்மைதானே பிறிதொன்றுஅன்று என்னும் மதத்தை உடம்பட்டுக் கூறியவாறு.  
மற்று வினைமாற்று.  
உம்மை இறந்தது தழீஇய எச்ச உம்மை.  
ஒரோவழித் தாமதகுணத்தான் மனநலம்திரியினும் நல்லினம் ஒப்பநிறுத்தி மறுமைபயப்பிக்குமென நிலைபெறச் செய்யுமாறு கூறப்பட்டது.  
இவை ஐந்துபாட்டானும் சிற்றினம் சேராமையது சிறப்பு நல்லினம் சேர்தலாகிய எதிர்மறை முகத்தால் கூறியவாறு அறிக.  

## பொருட்குறிப்பு 

**மனநலத்தின்ஆகும் மறுமைஎன்றது** -  
மறுமை பயப்பது மனநன்மைதானே பிறிதொன்றுஅன்று என்னும்   
மதத்தை உடம்பட்டுக் கூறியவாறு.  
  
ஒரோவழித் தாமதகுணத்தான் மனநலம்திரியினும்  
நல்லினம் ஒப்பநிறுத்தி மறுமைபயப்பிக்குமென நிலைபெறச் செய்யுமாறு கூறப்பட்டது.  

இவை ஐந்துபாட்டானும் { குறள் 0455 - 0459 }   
சிற்றினம் சேராமையது சிறப்பு நல்லினம் சேர்தலாகிய எதிர்மறை முகத்தால் கூறியவாறு அறிக.   

## இலக்கணக்குறிப்பு  

**மற்று** வினைமாற்று.  

**உம்மை** இறந்தது தழீஇய எச்ச உம்மை.  

## உயர் வள்ளுவ வகுப்பு காணொளி

https://youtu.be/iBfhLucrYz8?t=2070

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்  

**ஒரோவழி** - எப்போதாவது    
**மனநலம்திரியினும்** - மனநலம் மாறினாலும்   
**செய்யுமாறு** - செய்யும் வழி   

## பொருட்குறிப்பு விளக்கம்


## இலக்கணக்குறிப்பு விளக்கம்

**வினைமாற்று** :- கூறிய வினையியிலிருந்து வேறு பொருள் கொள்ளல். இரு வேறு விதமான விடயங்கள் அடுக்கப்படும்பொழுது, இரண்டும் வெவ்வேறு என்பதை உணர்த்துவதற்காக மற்று என்னும் இடைச்சொல் வினைமாற்றாக வரும்.        
ஈண்டு மனநலத்தைப் பற்றிக்கூறி, பிறகு அதனினும் மாறுபட்ட, இனநலத்தைப் பற்றிக்கூறுவதால், செயல் (வினை) மாற்றுவதற்காக மற்று என்ற சொல் வந்தது. 

**இறந்தது தழீஇய எச்ச உம்மை** :- சான்று : சாத்தனும் வந்தான் - இங்கே கொற்றன் வந்தது அன்றி என்னும் பொருளைத் தந்தால் இறந்தது தழீஇயவெச்சம் ; இனிக்கொற்றனும் வருவான் என்னும் பொருளைத் தந்தால் எதிரது தழீஇய எச்சம்.         

ஈண்டு அஃதும் என்பதன் மூலம் மனநலத்தின் சிறப்பையும் பெற்றுத் தருவது இனநலம்.  ஏனெனில் மனநலம் பெற்றவரும் குணமாறுபாட்டால் தவறிச்செல்லக் கூடும். இனநலம் அத்தகைய பிழையைத் தடுத்துக் காக்கும். எனவே இனநலம் வலிபெறுதல் என்பதில் மனநலமும் உண்டு என்பது இறந்தது தழீஇய எச்ச உம்மை.

## ஆங்கில கருத்தாக்கம் 


