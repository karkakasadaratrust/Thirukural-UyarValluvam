உ

## குறள் எண் 

**இடனறிதல்  – குறள் - ௦௪௯௮ - 0498**  

## குறள் 

**சிறுபடையான் செல்லிடம் சேரின் உறுபடையான்  
ஊக்கம் அழிந்து விடும்.**

## கொண்டு கூட்டும் முறை

**உறுபடையான், சிறுபடையான் செல் இடம் சேரின், ஊக்கம் அழிந்துவிடும்**

## குறள் சாரம் 

தனக்கு சமமான ஒருவரோடு மட்டுமே தான் போர் செய்ய வேண்டும்.  

## பரிமேலழகர் உரை

**உறுபடையான்** - பெரும்படையுடைய அரசன்,  

**சிறுபடையான் செல் இடம் சேரின்** - ஏனைச்சிறுபடையானை அழித்தல் கருதி அவன் புகலைச்சென்று சாருமாயின்,  

**ஊக்கம் அழிந்துவிடும்** - அவனால் தன் பெருமை அழியும். 

## பரிமேலழகர் உரைகுறிப்பு   

செல் இடம் அவனுக்குச் செல்லும் இடம்.  
அழிந்துவிடுமென்பது எழுந்திருக்குமென்றாற்போல் ஒருசொல்.  
ஊக்கத்தின்அழிவு உடையான்மேல் ஏற்றப்பட்டது.  
தன்படைப்பெருமை நோக்கி, இட நோக்காது செல்வனாயின் அஃது அப்படைக்கு ஒருங்குசென்று வினைசெயல் ஆகாமையானாகப் பயிற்சியின்மையானாக அப்பெருமையால் பயன்இன்றித் தானழிந்துவிடும் என்பதாம்.    

## பொருட்குறிப்பு 

**செல் இடம்** அவனுக்குச் செல்லும் இடம்.  

**அழிந்துவிடுமென்பது** எழுந்திருக்குமென்றாற்போல் ஒருசொல்.  
  
தன்படைப்பெருமை நோக்கி,  
இட நோக்காது செல்வனாயின் அஃது அப்படைக்கு ஒருங்குசென்று வினைசெயல் ஆகாமையானாகப் பயிற்சியின்மையானாக அப்பெருமையால் பயன்இன்றித் தானழிந்துவிடும் என்பதாம்.   

## இலக்கணக்குறிப்பு  

**ஊக்கத்தின்அழிவு** உடையான்மேல் ஏற்றப்பட்டது.  

## உயர் வள்ளுவ வகுப்பு காணொளி

https://youtu.be/4idZ_7XGICo?t=2712

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**அழிந்துவிடும்** - ஒருசொல் நீர்மை - ஒருசொல் தன்மை.    

## பொருட்குறிப்பு விளக்கம்

**வினைத்தொகை** - சில சொற்றொடர்களில் மூன்று காலமும் மறைந்து இருக்கும். அதை விரித்தால் மூன்று காலத்திற்கும் பொருந்திவரும். வினைப் பகுதியாக இருக்கும். பெயர்ச்சொல்லை முன் உள்ள சொல் தழுவி வரும். இங்ஙனம் மூன்று காலத்திற்கும் பொருந்தி, பெயர்ச்சொல்லால் தழுவப் பெற்று வரும் தொடருக்கு வினைத்தொகை என்று பெயர். சான்று :- அலைகடல் - அலைத்த கடல், அலைக்கின்ற கடல், அலைக்கும் கடல்.  

செல்லிடம் - வினைத்தொகை : சிறிய படையிருந்தாலும், தலைவன் செல்லக்கூடிய இடம் (பலம் பொருந்திய இடம்) என்பது சென்ற, செல்கின்ற, செல்லப்போகின்ற இடம் என மூன்று காலத்தையும் உணர்த்தி விளக்கப்பட்டது.  

**அழிந்துவிடுமென்பது** எழுந்திருக்குமென்றாற்போல் ஒருசொல்.  
எழுந்திருத்தல் என்பதில் எழுதல், இருத்தல் என்ற இரு செயல்கள் இல்லை; ஒரே செயல்தான்.   
அதுபோல அழிந்துவிடும் என்பது (அழிதல், அழிந்தபின் விடுதல் என்றல்லாமல்) அழிதல் என்பதைக் குறிக்கும் ஒருசொல். 

## இலக்கணக்குறிப்பு விளக்கம்


## ஆங்கில கருத்தாக்கம் 


