உ

## குறள் எண் 

**ஒழுக்கமுடைமை - குறள் - ௦௧௩௭ - 0137**  

## குறள் 

**ஒழுக்கத்தின் எய்துவர் மேன்மை இழுக்கத்தின்  
எய்துவர் எய்தாப் பழி.** 

## கொண்டு கூட்டும் முறை

**ஒழுக்கத்தின் மேன்மை எய்துவர், இழுக்கத்தின் எய்தாப் பழி எய்துவர்** 

## குறள் சாரம் 

**ஒழுக்கத்தால் வரும் நன்மை, ஒழுக்கம் இல்லாவிட்டால் வரும் தீமை**  
எல்லோரும் ஒழுக்கத்தால் உயர்வு அடைவார்கள்.  
அவ்ஒழுக்கத்திலிருந்து தவறுவதால் தாம் அடைய வேண்டாத பழியை அடைவார்கள்.  

## பரிமேலழகர் உரை

**ஒழுக்கத்தின் மேன்மை எய்துவர்** - எல்லாரும் ஒழுக்கத்தானே மேம்பாட்டைஎய்துவர்  

**இழுக்கத்தின் எய்தாப்பழி எய்துவர்** - அதனின்றும் இழுக்குதலானே தாம் எய்துவதற்கு உரித்தல்லாத பழியை எய்துவர்.   

## பரிமேலழகர் உரைகுறிப்பு   

பகைபற்றி அடாப்பழி கூறிய வழி அதனையும் இழுக்கம்பற்றி உலகம் அடுக்கும் என்று கொள்ளுமாகலின், எய்தாப்பழி எய்துவர் என்றார்.  
இவை ஐந்துபாட்டானும் ஒழுக்கம் உள்வழிப்படும் குணமும் இல்வழிப்படும் குற்றமும் கூறப்பட்டன.  

## பொருட்க்குறிப்பு 

பகைபற்றி அடாப்பழி கூறியவழி அதனையும் இழுக்கம்பற்றி உலகம் அடுக்கும் என்று கொள்ளுமாகலின்,  
**எய்தாப் பழி எய்துவர்** என்றார். 

இவை ஐந்து பாட்டானும் (குறள் 0133 - 0137)   
* ஒழுக்கம் உள்வழிப்படும் குணமும்,  
* இல்வழிப்படும் குற்றமும் கூறப்பட்டன.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/w2s_g_QAYDw?t=8152

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

பொய் பேசுபவன்  

## தொன்மையான சொற்கள்

**மேன்மை** - உயர்வு  
**எய்தாப்பழி** - அடைய வேண்டாத பழி    
**ஒழுக்கம் உள்வழி** - ஒழுக்கம் உள்ளவழி    
**ஒழுக்கம் இல்வழி** - ஒழுக்கம் இல்லாதவழி 

## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


