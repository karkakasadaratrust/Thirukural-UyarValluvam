உ

## குறள் எண் 

**பொறையுடைமை - குறள் - 0க௬0 - 0160**  

## குறள் 

**உண்ணாது நோற்பார் பெரியர் பிறர்சொல்லும்  
இன்னாச்சொல் நோற்பாரின் பின்.** 

## கொண்டு கூட்டும் முறை

**உண்ணாது நோற்பார் பெரியர், பிறர் சொல்லும் இன்னாச்சொல் நோற்பாரின் பின்**  

## குறள் சாரம் 

**உண்ணாமல் விரதம் இருப்பவரைக் காட்டிலும் பெரியவர் யார்**  
விரதத்தால் உண்பதைவிட்டு அதனால்வரும் துன்பங்களைப் பொறுத்துக் கொள்பவர்கள் எல்லோரையும்விட பெரியவர்,  
அவர் யாருக்கு அடுத்தநிலையில் என்றால்,   
அறிவில்லாதவர்கள் சொல்லும் தீயசொற்களைப் பொறுத்துக் கொள்பவர்களுக்கு அடுத்து.  

## பரிமேலழகர் உரை

**உண்ணாது நோற்பார் பெரியர்** - விரதங்களான் ஊணைத் தவிர்ந்து உற்ற நோயைப் பொறுப்பார் எல்லாரினும் பெரியர்  

**பிறர் சொல்லும் இன்னாச்சொல் நோற்பாரின் பின்** - அவர் பெரியராவது தம்மைப் பிறர் சொல்லும் இன்னாதசொல்லைப் பொறுப்பாரின்பின். 

## பரிமேலழகர் உரைகுறிப்பு   

பிறர் அறிவிலாதார்.  
நோலாமைக்கு ஏதுஆகிய இருவகைப் பற்றொடு நின்றே நோற்றலின், இன்னாச்சொல் நோற்பாரின்பின் என்றார்.  
இவை இரண்டுபாட்டானும் பிறர் மிகைக்கச்சொல்லியன பொறுத்தல் கூறப்பட்டது.   

## பொருட்க்குறிப்பு 

**பிறர்** - அறிவிலாதார்.  

நோலாமைக்கு ஏதுஆகிய இருவகைப்பற்றொடு நின்றே நோற்றலின்,  
**இன்னாச்சொல் நோற்பாரின்பின்** என்றார்.  

இவை இரண்டுபாட்டானும் (குறள் 0159 - 0160) பிறர் மிகைக்கச்சொல்லியன பொறுத்தல் கூறப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/q9BG1n8GpjY?t=7359

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

கடோத்கஜன் பதில்  
https://youtu.be/q9BG1n8GpjY?t=7545

## தொன்மையான சொற்கள்

**நோலாமை** - விரதம்   

## பொருட்க்குறிப்பு விளக்கம்

**இருவகைப்பற்று** - நான் எனும் அகப்பற்றையும் எனது என்னும் புறப்பற்றையும்   

## இலக்கணக்குறிப்பு விளக்கம்


## ஆங்கில கருத்தாக்கம் 


