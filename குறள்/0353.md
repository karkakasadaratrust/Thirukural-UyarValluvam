உ

## குறள் எண் 

**மெய்யுணர்தல் - குறள் -௦௩௫௩ - 0353**  

## குறள் 

**ஐயத்தின் நீங்கித் தெளிந்தார்க்கு வையத்தின்  
வான  நணியது உடைத்து.**

## கொண்டு கூட்டும் முறை

**ஐயத்தின் நீங்கித் தெளிந்தார்க்கு வையத்தின் வானம் நணியது உடைத்து**

## குறள் சாரம் 

மெய்பொருளை குறித்த ஐயஉணர்வும் பிறப்பிற்குக் காரணம்  

## பரிமேலழகர் உரை

**ஐயத்தின் நீங்கித் தெளிந்தார்க்கு** - ஐயத்தினின்று நீங்கி மெய்யுணர்ந்தார்க்கு  

**வையத்தின் வானம் நணியது உடைத்து** - எய்திநின்ற நிலஉலகத்தினும் எய்தக்கடவதாய வீட்டுலகம் நணித்தாதலுடைத்து.   


## பரிமேலழகர் உரைகுறிப்பு   

ஐயமாவது, பலதலையாய உணர்வு. அஃதாவது மறுபிறப்பும், இருவினைப் பயனும், கடவுளும் உளவோ இலவோஎன ஒன்றின் துணிவு பிறவாது நிற்றல். பேய்த்தேரோ புனலோ கயிறோ அரவோஎனத் துணியாது நிற்பதும் அது. ஒருவாற்றாற் பிறர்மதம் களைந்து தம்மதம் நிறுத்தல் எல்லாச் சமயநூல்கட்கும் இயல்பு ஆகலின், அவை கூறுகின்ற பொருள்களுள் யாது மெய்யென நிகழும் ஐயத்தினை யோகமுதிர்ச்சி உடையார் தம் அனுபவத்தான் நீக்கி மெய்யுணர்வார் ஆகலின், அவரை ஐயத்தின் நீங்கித் தெளிந்தார் என்றும், அவர்க்கு அவ்வனுபவ உணர்வு அடிப்பட்டு வரவரப் பண்டைஉலகியல்உணர்வு தூர்ந்துவரும் ஆகலின், அதனைப் பயன்மேலிட்டு வையத்தின் வானம் நணிய துடைத்து என்றும் கூறினார். கூறவே, ஐயஉணர்வும் பிறப்பிற்குக் காரணமாதல் கூறப்பட்டது.    

## பொருட்குறிப்பு 

**ஐயமாவது** - பலதலையாய உணர்வு. 

அஃதாவது   
மறுபிறப்பும், இருவினைப் பயனும், கடவுளும் உளவோ இலவோ என ஒன்றின் துணிவு பிறவாது நிற்றல்.    

பேய்த்தேரோ புனலோ கயிறோ அரவோஎனத் துணியாது நிற்பதும் அது.   

ஒருவாற்றாற் பிறர்மதம் களைந்து தம்மதம் நிறுத்தல் எல்லாச் சமயநூல்கட்கும் இயல்பு ஆகலின்,  
அவை கூறுகின்ற பொருள்களுள் யாது மெய்யென நிகழும் ஐயத்தினை யோகமுதிர்ச்சி உடையார் தம் அனுபவத்தான் நீக்கி மெய்யுணர்வார் ஆகலின், அவரை **ஐயத்தின் நீங்கித் தெளிந்தார்** என்றும்,     

அவர்க்கு அவ்வனுபவ உணர்வு அடிப்பட்டு வரவரப் பண்டைஉலகியல்உணர்வு தூர்ந்துவரும் ஆகலின்,   
அதனைப் பயன்மேலிட்டு **வையத்தின் வானம் நணிய துடைத்து** என்றும் கூறினார்.  
கூறவே,   
ஐயஉணர்வும் பிறப்பிற்குக் காரணமாதல் கூறப்பட்டது.     

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/mp9L2Y9LFNY?t=2003

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

துரியோதனன்  
https://youtu.be/mp9L2Y9LFNY?t=2700

## தொன்மையான சொற்கள்

**நணித்தாதலுடைத்து** -   அருகில் உள்ளது     
**பலதலையாய உணர்வு** - ஒரு பொருளைப் பற்றிய பல வகையான உணர்வு       
**உளவோ இலவோ** - உள்ளதா அல்லது இல்லையோ       
**பேய்த்தேரை** - வெய்யிலில் தோன்றுகின்ற கானல்நீர்   
**புனல்** - நீர்   
**அரவோ** - பாம்பு   
**தூர்ந்து வரும்**  - அடைபட்டு வரும்    

## பொருட்குறிப்பு விளக்கம்

இங்கே வானம் என்ற சொல் வீட்டினை குறித்தது.  

## இலக்கணக்குறிப்பு விளக்கம்


## ஆங்கில கருத்தாக்கம் 


