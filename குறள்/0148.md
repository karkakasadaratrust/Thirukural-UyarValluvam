உ

## குறள் எண் 

**பிறனில் விழையாமை - குறள் - 0க௪அ - 0148**  

## குறள் 

**பிறன்மனை நோக்காத பேராண்மை சான்றோர்க்கு  
அறனொன்றோ ஆன்ற ஒழுக்கு.** 

## கொண்டு கூட்டும் முறை

**பிறன் மனை நோக்காத பேர் ஆண்மை, சான்றோர்க்கு அறன் ஒன்றோ ஆன்ற ஒழுக்கு**

## குறள் சாரம் 

**பேராண்மையின் இலக்கணம்**   
அடுத்தவன் மனைவியை உள்ளத்தாலும் நினைத்துப் பார்க்காத பெருமை மிக்க ஆண்மை,  
பல பண்புகளும் நிறைந்த சான்றோர்க்கு ஆறமும் ஆகும், நிறைந்த ஒழுக்கமும் ஆகும்.  

## பரிமேலழகர் உரை

**பிறன் மனை நோக்காத பேர் ஆண்மை** - பிறன்மனையாளை உட்கொள்ளாத பெரிய ஆண்தகைமை  

**சான்றோர்க்கு அறன் ஒன்றோ ஆன்ற ஒழுக்கு** - சால்புடையார்க்கு அறனுமாம், நிரம்பிய ஒழுக்கமுமாம்

## பரிமேலழகர் உரைகுறிப்பு   

புறப்பகைகளை அடக்கும் ஆண்மையுடையார்க்கும் உட்பகையாகிய காமம் அடக்குதற்கு அருமையின், அதனை அடக்கிய ஆண்மையைப் பேராண்மை என்றார்.  
ஒன்றோஎன்பது எண்ணிடைச்சொல்.  
செய்தற்கு அரிய அறனும் ஒழுக்கமும் இதனைச் செய்யாமையே பயக்கும் என்பதாம்.  

## பொருட்க்குறிப்பு 

புறப்பகைகளை அடக்கும் ஆண்மையுடையார்க்கும் உட்பகையாகிய காமம் அடக்குதற்கு அருமையின்,   
அதனை அடக்கிய ஆண்மையைப் **பேராண்மை** என்றார்.  

செய்தற்கு அரிய அறனும் ஒழுக்கமும் இதனைச் செய்யாமையே பயக்கும் என்பதாம்.  

## இலக்கணக்குறிப்பு  

**ஒன்றோ** என்பது எண்ணிடைச் சொல்.  

## உயர் வள்ளுவ வகுப்பு காணொளி

https://youtu.be/q9BG1n8GpjY?t=1992

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**ஆண்மை** - கம்பீரம்  
**பேராண்மை** - மனச்செம்மையுடன் கூடிய நேர்மையான கம்பீரம்  
**சால்புடையார்** - சான்றோர்  
**சான்றோர்** - எல்லாவற்றாலும் நிறைந்தவன்  
**நோக்குதல்** - உட்கொள்ளுதல்  
**புறப்பகை** - வெளியே இருக்கும் பகை  
**உள்பகை** - மனதின் உள்ளே இருக்கும் பகை  
**செய்தற்குஅரிய** - செய்வதற்கு கடினமான   

## பொருட்க்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


