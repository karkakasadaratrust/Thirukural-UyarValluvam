உ

## குறள் எண் 

**மெய்யுணர்தல் - குறள் -௦௩௫௯ - 0359**  

## குறள் 

**சார்புணர்ந்து சார்பு கெடஒழுகின் மற்றழித்துச்  
சார்தரா சார்தரு நோய்.**

## கொண்டு கூட்டும் முறை

**சார்பு உணர்ந்து சார்புகெட ஒழுகின் சார்தரும் நோய் அழித்து மற்றுச் சார்தரா**

## குறள் சாரம் 

எதை உணர்ந்து சார்ந்தால், நோய் தரும் சார்புகள் நம்மைச் சாராது   ((அ ))  

பிறப்பு கெட, உயிர்கள் சென்று சார வேண்டுவது யாது ?

## பரிமேலழகர் உரை

**சார்பு உணர்ந்து சார்புகெட ஒழுகின்** - ஒருவன் எல்லாப் பொருட்கும் சார்பாய அச்செம்பொருளை உணர்ந்து, இருவகைப் பற்றும் அற ஒழுகவல்லனாயின்  

**சார்தரும் நோய் அழித்து மற்றுச் சார்தரா** - அவனை முன் சாரக்கடவனவாய் நின்ற துன்பங்கள் அவ்வுணர்வு ஒழுக்கங்களை அழித்துப் பின் சாரமாட்டா.

## பரிமேலழகர் உரைகுறிப்பு   

ஆகு பெயரால் சாரும் இடத்தையும் சார்வனவற்றையும் சார்பு என்றார். ஈண்டு ஒழுக்கம் என்றது யோகநெறி யொழுகுதலை. அஃது இயமம், நியமம், இருப்பு, உயிர் நிலை, மன ஒடுக்கம், தாரணை, தியானம், சமாதி என எண்வகைப்படும். அவற்றின் பரப்பெல்லாம் ஈண்டுஉரைப்பின் பெருகும். யோக நூல்களுள் காண்க. மற்றுச் சார்தரா என இயையும். சாரக்கடவனவாய் நின்ற துன்பங்களாவன பிறப்பு அநாதியாய் வருதலின் உயிரான் அளவின்றி ஈட்டப்பட்ட வினைகளின் பயன்களுள் இறந்த உடம்புகளான் அனுபவித்தனவும் பிறந்த உடம்பான் முகந்து நின்றனவும் ஒழியப் பின்னும் அனுபவிக்கக்கடவனவாய்க் கிடந்தன. அவை விளக்கின்முன் இருள்போல ஞானயோகங்களின் முன்னர்க் கெடுதலான், அழித்துச்சார்தரா என்றார். இதனை ஆருகதர் உவர்ப்பு என்ப. பிறப்பிற்குக் காரணம்ஆகலான், நல்வினைப் பயனும் நோய் எனப்பட்டது. மேல் மூன்று உபாயத்தானும் பரம்பொருளைஉணரப் பிறப்புஅறும் என்றார். அஃது அறும்வழிக் கிடந்த துன்பங்கள்எல்லாம் என்செய்யும் என்னும் கடாவையாசங்கித்து. அவை ஞான யோகங்களின் முதிர்ச்சி உடையஉயிரைச் சாரமாட்டாமையானும் வேறு சார்பு இன்மையானும் கெட்டு விடும் என்பது இதனால் கூறப்பட்டது.   

## பொருட்குறிப்பு 

ஈண்டு **ஒழுக்கம்** என்றது யோகநெறி யொழுகுதலை.  
அஃது   
இயமம், நியமம், இருப்பு, உயிர் நிலை, மன ஒடுக்கம், தாரணை, தியானம், சமாதி என எண்வகைப்படும்.   
அவற்றின் பரப்பெல்லாம் ஈண்டுஉரைப்பின் பெருகும். யோக நூல்களுள் காண்க.   

**மற்றுச் சார்தரா** என இயையும்.  

**சாரக்கடவனவாய் நின்ற துன்பங்களாவன**  
பிறப்பு அநாதியாய் வருதலின் உயிரான் அளவின்றி ஈட்டப்பட்ட வினைகளின் பயன்களுள்   
  * இறந்த உடம்புகளான் அனுபவித்தனவும்   
  * பிறந்த உடம்பான் முகந்து நின்றனவும் ஒழியப் பின்னும் அனுபவிக்கக்கடவனவாய்க் கிடந்தன.    
  
அவை விளக்கின்முன் இருள்போல ஞானயோகங்களின் முன்னர்க் கெடுதலான், **அழித்துச்சார்தரா** என்றார். இதனை ஆருகதர் உவர்ப்பு என்ப.  

பிறப்பிற்குக் காரணம்ஆகலான், நல்வினைப் பயனும் **நோய்** எனப்பட்டது.  

மேல் மூன்று உபாயத்தானும் பரம்பொருளைஉணரப் பிறப்புஅறும் என்றார்.   
அஃது அறும்வழிக் கிடந்த துன்பங்கள்எல்லாம் என்செய்யும் என்னும் கடாவையாசங்கித்து.   
அவை ஞான யோகங்களின் முதிர்ச்சி உடையஉயிரைச் சாரமாட்டாமையானும்  
வேறு சார்பு இன்மையானும் கெட்டு விடும் என்பது இதனால் கூறப்பட்டது.   

## இலக்கணக்குறிப்பு  

ஆகு பெயரால் சாரும் இடத்தையும் சார்வனவற்றையும் **சார்பு** என்றார்.  

## உயர் வள்ளுவ வகுப்பு காணொளி

https://youtu.be/JbZjE99x-CU?t=1043

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

பிசிராந்தையார் கோப்பெருஞ்சோழன் - வடக்கிருத்தல்  
https://youtu.be/JbZjE99x-CU?t=2271

## தொன்மையான சொற்கள்

சார்பாய  - ஆதாரமாக  
இயையும் - இணைத்துப் பொருள் கொள்ளவும்  
முகந்து   - அனுபவித்து  
ஆருகதர்  - அருகனை வழிபடும் சமணர்கள்  
கடாவை ஆசங்கித்து - வினாவினைக் கேட்டு  
கடா - கேள்வி   
ஆசங்கித்து - கேட்டு 

## பொருட்குறிப்பு விளக்கம்

சார்பு உணர்ந்து - எல்லாப் பொருட்கும் சார்பாய அச்செம்பொருளை உணர்ந்து  
சார்புகெட ஒழுகின் - இருவகைப் பற்றும் அற ஒழுகவல்லனாயின்  
இருவகைப் பற்றும் - நான் எனது என்னும்   
முன் - வினைகள்   
சாரும் இடத்தையும் - வீடு  
சார்வனவற்றையும் - நான் எனது என்று நம்மை வந்து பற்றும் அகங்காரங்களும்   
முகந்த - அள்ளி எடுத்த  
மேல் மூன்று உபாயத்தானும் - கேள்வி(கேட்டல்), விமரிசம்(சிந்தித்தல்),  பாவனை( நிட்டை கூடுதல்)   

## இலக்கணக்குறிப்பு விளக்கம்


## ஆங்கில கருத்தாக்கம் 


