உ

## குறள் எண் 

**செய்ந்நன்றியறிதல் - குறள் - ௦க௦௫ - 0105**  

## குறள் 

**உதவி வரைத்தன்று உதவி உதவி  
செயப்பட்டார் சால்பின் வரைத்து.** 

## கொண்டு கூட்டும் முறை

**உதவி உதவி வரைத்து அன்று, உதவி செயப்பட்டார் சால்பின் வரைத்து** 

## குறள் சாரம் 

செய்யப்பட்ட உதவிப்பொருளின் அளவு பொறுத்ததல்ல உதவி, அது உதவி பெற்றவரின் பெருங்குணத்தைப் பொறுத்தது. 
  
## பரிமேலழகர் உரை

**உதவி உதவி வரைத்து அன்று** -  
கைம்மாறான உதவி,  
* காரணத்தானும்  
* பொருளானும்  
* காலத்தானும் ஆகிய மூவகையானும் முன் செய்த உதவியளவிற்று அன்று  

**உதவி செயப்பட்டார் சால்பின் வரைத்து** - அதனைச் செய்வித்துக் கொண்டவர்தம் அமைதி அளவிற்று.  

## பரிமேலழகர் உரைகுறிப்பு   

சால்பு எவ்வளவு பெரிதாயிற்று, உதவியும் அவ்வளவு பெரிதாம் என்பார், சால்பின் வரைத்து என்றார்.  
இவை இரண்டு பாட்டானும் மூன்றும் அல்லாத உதவி மாத்திரமும் அறிவார்க்குச் செய்த வழிப் பெரிதாம் என்பது கூறப்பட்டது. 

## பொருட்குறிப்பு 

சால்பு எவ்வளவு பெரிதாயிற்று,  
உதவியும் அவ்வளவு பெரிதாம் என்பார்,  
**சால்பின் வரைத்து** என்றார்.  

இவை இரண்டு பாட்டானும்  
* மூன்றும் அல்லாத உதவி மாத்திரமும் (குறள் 104),  
* அறிவார்க்குச் செய்த வழிப் பெரிதாம்	(குறள் 105) என்பது கூறப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/IG4ids8xN-M?t=4825

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

* ஔவையாருக்கு ஆடு கொடுத்த கதை https://youtu.be/IG4ids8xN-M?t=4977  
* ஹனுமன் செய்த உதவி நிலையானது; விலையற்றது https://youtu.be/IG4ids8xN-M?t=5310

## தொன்மையான சொற்கள்

**சால்பு** - சான்றோரின் குணம்   
**சான்றோர்** - பண்புகளின் உச்சத்தில் இருப்பவர்   

## பொருட்குறிப்பு விளக்கம்

**உதவியின் அளவு பதில் உதவி செய்பவரின் தகுதியில் உள்ளது**  
பதில் உதவி என்பது    
காரணம், பொருள், காலம் என்ற மூன்று வகையாலும் தனக்கு முதலில் செய்யப்பட்ட உதவியின் அளவாக இருப்பது அன்று.  
யார் பதில் உதவி செய்கின்றார்களோ அவர்களின் தகுதியை அளவாகக் கொண்டது.

## இலக்கணக்குறிப்பு விளக்கம்


## ஆங்கில கருத்தாக்கம் 


