உ

## குறள் எண் 

**தெரிந்துசெயல்வகை – குறள் - ௦௪௬௭ - 0467**  

## குறள் 

**எண்ணித் துணிக கருமம் துணிந்தபின்  
எண்ணுவம் என்பது இழுக்கு.**

## கொண்டு கூட்டும் முறை

**கருமம் எண்ணித் துணிக, துணிந்தபின் எண்ணுவம் என்பது இழுக்கு** 

## குறள் சாரம் 
  
செய்வனவற்றையும் உபாயம்அறிந்தே தொடங்குக.  

## பரிமேலழகர் உரை

**கருமம் எண்ணித் துணிக** - செய்யத்தக்க கருமமும் முடிக்கும்உபாயத்தை எண்ணித் தொடங்குக,    

**துணிந்தபின் எண்ணுவம் என்பது இழுக்கு** - தொடங்கிவைத்துப் பின் எண்ணக்கடவோம் என்றுஒழிதல் குற்றம்ஆதலான்.   

## பரிமேலழகர் உரைகுறிப்பு   

துணிவுபற்றி நிகழ்தலின், துணிவு எனப்பட்டது.  
சிறப்பும்மை விகாரத்தால் தொக்கது.  
உபாயம் என்பது அவாய்நிலையான் வந்தது.  
அது கொடுத்தல், இன்சொற் சொல்லல், வேறுபடுத்தல், ஒறுத்தல் என நால்வகைப்படும்.  
இவற்றை வடநூலார் தான, சாம, பேத , தண்டம் என்ப.  
அவற்றுள் முன்னைய இரண்டும் ஐவகைய, ஏனைய மூவகைய, அவ்வகைகளெல்லாம் ஈண்டு உரைப்பின் பெருகும்.  
இவ்வுபாயமெல்லாம் எண்ணாது தொடங்கின் அவ்வினை மாற்றானால் விலக்கப்பட்டு முடியாமையானும், இடையின் ஒழிதல்ஆகாமையானும், அரசன் துயருறுதலின், அவ்வெண்ணாமையை இழுக்கு என்றார்.  
செய்வனவற்றையும் உபாயம்அறிந்தே தொடங்குகஎன்பதாம்.    

## பொருட்குறிப்பு 
துணிவுபற்றி நிகழ்தலின், துணிவு எனப்பட்டது.  
  
செய்வனவற்றையும் உபாயம்அறிந்தே தொடங்குகஎன்பதாம்.    

## இலக்கணக்குறிப்பு  

**சிறப்பும்மை** விகாரத்தால் தொக்கது.  

**உபாயம்** என்பது அவாய்நிலையான் வந்தது.    
அது   
* கொடுத்தல், இன்சொற் சொல்லல், வேறுபடுத்தல், ஒறுத்தல் என நால்வகைப்படும்.   

இவற்றை வடநூலார்  
* தான, சாம, பேத , தண்டம் என்ப.  

அவற்றுள்  
* முன்னைய இரண்டும் ஐவகைய,  
* ஏனைய மூவகைய, அவ்வகைகளெல்லாம் ஈண்டு உரைப்பின் பெருகும்.  

இவ்வுபாயமெல்லாம் எண்ணாது தொடங்கின் அவ்வினை மாற்றானால்  
* விலக்கப்பட்டு முடியாமையானும்,  
* இடையின் ஒழிதல்ஆகாமையானும், அரசன் துயருறுதலின், அவ்வெண்ணாமையை **இழுக்கு** என்றார்.  

## உயர் வள்ளுவ வகுப்பு காணொளி

https://youtu.be/CsLtQWOiDuU?t=1270

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

**உம் என்ற இடைச்சொல் சிறப்பும்மையாக வெளிப்படும்.** சிறப்பும்மை இருவகைப்படும். 1. உயர்வு சிறப்பும்மை 2. இழிவு சிறப்பும்மை. சான்று : உயர்வு சிறப்பு - உயர்ந்தவரால் பொருளைச் சிறப்பிப்பது. 'வள்ளுவரும் போற்றிய இல்லறம்'. இழிவு சிறப்பு - தாழ்ந்த பொருளை இகழ்ந்து கூறுவது. 'நாயும் பிழைக்கும் இந்தப் பிழைப்பு.' ~~பாரதியார்.      

**ஈண்டு உயர்வு சிறப்பும்மையாகிய கரும(மும்) என்பதில் உம்மை விகாரப்பட்டு கருமம் எனத் தொக்கி நின்றது.**    

**கருமம் எண்ணித் துணிக என்பதில் உபாயம் என்ற சொல் குறளின் கருத்தைப் பூரணப் படுத்த அவாய்நிலையான் வந்தது.** 

## ஆங்கில கருத்தாக்கம் 


