உ

## குறள் எண் 

பொச்சாவாமை  – குறள் - ௦௫௩௬ - 0536  

## குறள் 

**இழுக்காமை யார்மாட்டும் என்றும் வழுக்காமை  
வாயின் அதுஒப்பது இல்.**

## கொண்டு கூட்டும் முறை

**இழுக்காமை யார்மாட்டும் என்றும் வழுக்காமை வாயின், அஃது ஒப்பது இல்**

## குறள் சாரம் 

மறவாமையின் சிறப்பு.  
மறவாமை என்ற குணம் போன்ற நன்மை வேறுஇல்லை.  

## பரிமேலழகர் உரை

**இழுக்காமை யார்மாட்டும் என்றும் வழுக்காமை வாயின்** - அரசர்க்கு மறவாமைக்குணம் யாவர்மாட்டும் எக்காலத்தும் ஒழிவின்றி வாய்க்குமாயின்,  

**அஃது ஒப்பது இல்** - அதனையொக்கும் நன்மை பிறிதில்லை. 

## பரிமேலழகர் உரைகுறிப்பு   

வினைசெய்வார் சுற்றத்தாரென்னும் தம் பாலார்கண்ணும் ஒப்பவேண்டுதலின் யார்மாட்டும் என்றும், தாம் பெருகியஞான்றும் சுருங்கியஞான்றும் ஒப்பவேண்டுதலின் என்றும்  என்றும், எல்லா காரியங்களினும் ஒப்பவேண்டுதலின்  வழுக்காமையென்றும்  கூறினார்.  
வாயின்என்பது முதனிலைத்தொழிற்பெயரடியாக வந்த வினையெச்சம்.  
வாய்த்தல் நேர்படுதல்.    

## பொருட்குறிப்பு 

* வினைசெய்வார் சுற்றத்தாரென்னும் தம் பாலார்கண்ணும் ஒப்பவேண்டுதலின் **யார்மாட்டும்** என்றும்,  
* தாம் பெருகியஞான்றும் சுருங்கியஞான்றும் ஒப்பவேண்டுதலின் **என்றும்** என்றும்,  
* எல்லா காரியங்களினும் ஒப்பவேண்டுதலின்  **வழுக்காமையென்றும்**  கூறினார்.  

**வாய்த்தல்** நேர்படுதல்.     

## இலக்கணக்குறிப்பு  

**வாயின்**என்பது முதனிலைத்தொழிற்பெயரடியாக வந்த வினையெச்சம்.  

## உயர் வள்ளுவ வகுப்பு காணொளி

https://youtu.be/iepcgQUrktE?t=3027

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**நேர்படுதல்** - பொருந்துதல்   

## பொருட்குறிப்பு விளக்கம்


## இலக்கணக்குறிப்பு விளக்கம்

**முதல்நிலைத் தொழிற்பெயர்** - தொழிற்பெயர் விகுதிகளே இல்லாமல், பகுதி மட்டும் வந்து, தொழில் ஆற்றுவதற்கு முதல்நிலைத் தொழிற்பெயர் எனப்படும்.   
**தொழிற்பெயர் விகுதிகள் சான்று** :  பாடல் - பாடு + அல்;  நாட்டம் - நாடு + அம்;  சேர்க்கை - சேர் + கை;  ஆட்சி - ஆள் + சி.   

**ஈண்டு வாய்த்தல் என்பதன் விகுதி நீங்கி, வா என்ற பகுதி மட்டும் வந்த வாயின் என்ற முதல்நிலைத் தொழிற்பெயரடி அங்ஙனம் வாய்க்கப்பெறுதலின் வினையெச்சமாக நின்றது.**  

## ஆங்கில கருத்தாக்கம் 


