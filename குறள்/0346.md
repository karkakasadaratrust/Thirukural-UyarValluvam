உ

## குறள் எண் 

**துறவு - குறள் - 0௩௪௬ - 0346**  

## குறள் 

**யான்எனது என்னும் செருக்குஅறுப்பான் வானோர்க்கு  
உயர்ந்த உலகம் புகும்.**

## கொண்டு கூட்டும் முறை

**யான் எனது என்னும் செருக்கு அறுப்பான், வானோர்க்கு உயர்ந்த உலகம் புகும்** 

## குறள் சாரம் 


## பரிமேலழகர் உரை

**யான் எனது என்னும் செருக்கு அறுப்பான்** -   
தான்அல்லாத உடம்பை **யான்**என்றும்,   
தன்னோடு இயைபு இல்லாத பொருளை **எனது** என்றும் கருதி,   
அவற்றின்கண் பற்றுச்செய்தற்கு ஏதுவாகிய மயக்கத்தைக் கெடுப்பான்,   

**வானோர்க்கு உயர்ந்த உலகம் புகும்** - வானோர்க்கும் எய்தற்குஅரிய வீட்டுலகத்தை எய்தும்.   

## பரிமேலழகர் உரைகுறிப்பு   

மயக்கம் அறியாமை.  
அதனைக் கெடுத்தலாவது தேசிகர்பால் பெற்ற உறுதிமொழிகளானும் யோகப் பயிற்சியானும் அவை யான்எனது அன்மை தெளிந்து, அவற்றின்கண் பற்றை விடுதல்.  
சிறப்பு உம்மை விகாரத்தால் தொக்கது.  
இதனான் இவ்விருவகைப் பற்றினையும் விட்டார்க்கே வீடுஉளது என்பது கூறப்பட்டது.  

## பொருட்க்குறிப்பு 

**மயக்கம்** - அறியாமை.  
அதனைக் கெடுத்தலாவது    
* தேசிகர்பால் பெற்ற உறுதிமொழிகளானும்  
* யோகப் பயிற்சியானும் அவை யான்எனது அன்மை தெளிந்து, அவற்றின்கண் பற்றை விடுதல்.  
 
இதனான் இவ்விருவகைப் பற்றினையும் விட்டார்க்கே வீடுஉளது என்பது கூறப்பட்டது.  

## இலக்கணக்குறிப்பு  

சிறப்பும்மை விகாரத்தால் தொக்கது.   

## உயர் வள்ளுவ வகுப்பு காணொளி

https://youtu.be/n0rOAo907Z4?t=3250

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

பாரதி விழாவில் நிதியமைச்சர் நெடுஞ்செழியன்  
https://youtu.be/n0rOAo907Z4?t=3390

## தொன்மையான சொற்கள்


## பொருட்க்குறிப்பு விளக்கம்


## இலக்கணக்குறிப்பு விளக்கம்

உம் என்ற இடைச்சொல் சிறப்பும்மையாக வெளிப்படும். சிறப்பும்மை இருவகைப்படும். 1. உயர்வு சிறப்பும்மை 2. இழிவு சிறப்பும்மை. சான்று : உயர்வு சிறப்பு - உயர்ந்தவரால் பொருளைச் சிறப்பிப்பது. 'வள்ளுவரும் போற்றிய இல்லறம்'.  இழிவு சிறப்பு - தாழ்ந்த பொருளை இகழ்ந்து கூறுவது. 'நாயும் பிழைக்கும் இந்தப் பிழைப்பு.' ~~பாரதியார்.  

**ஈண்டு எய்தற்கரிய வீட்டுலகை எய்தும் வானோர்க்கும் என்று உயர்வு நோக்கிக் குறிப்பதால் உயர்வு சிறப்பும்மை. வானோர்க்கும் என்பதன் உம்மை விகாரப்பட்டு வானோர்க்கு என தொக்கிநிற்கிறது.**

## ஆங்கில கருத்தாக்கம் 


