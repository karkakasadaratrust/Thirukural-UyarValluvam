உ

## குறள் எண் 

**ஒப்புரவறிதல் - குறள் - 0உகரு - 0215**  

## குறள் 

**ஊருணி நீர்நிறைந் தற்றே உலகவாம்  
பேரறி வாளன் திரு.** 

## கொண்டு கூட்டும் முறை

**உலகு அவாம் பேரறிவாளன் திரு, ஊருணி நீர் நிறைந்தற்று**

## குறள் சாரம் 

ஒப்புரவாளனின் செல்வத்தின் பெருமை(தன்மை) சொல்லப்பட்டது  
உலகத்தின் போக்கை விரும்பி உதவி செய்யும் பெரிய அறிவாளியின் செல்வம், ஊரில் வாழ்வோர் உண்பதற்குத் தண்ணீர் எடுக்கும் குளம் நீரால் நிறைந்ததைப் போன்றது.

## பரிமேலழகர் உரை

**உலகு அவாம் பேரறிவாளன் திரு** -  
உலகநடையை விரும்பிச் செய்யும்  
பெரிய அறிவினை உடையவனது செல்வம்,  

**ஊருணி நீர் நிறைந்தற்று** -  
ஊரின் வாழ்வார் தண்ணீர் உண்ணும் குளம்  
நீர் நிறைந்தாற் போலும். 

## பரிமேலழகர் உரைகுறிப்பு   

நிறைதல் என்னும் இடத்து நிகழ் பொருளின் தொழில் இடத்தின் மேல் ஏற்றப்பட்டது.  
பாழ் போகாது நெடிது நின்று எல்லார்க்கும் வேண்டுவன தப்பாது உதவும் என்பதாம்.  

## பொருட்குறிப்பு 

* பாழ் போகாது  
* நெடிது நின்று  
* எல்லார்க்கும் வேண்டுவன தப்பாது உதவும் என்பதாம்.  

## இலக்கணக்குறிப்பு  

நிறைதல் என்னும்  
இடத்துநிகழ்பொருளின்தொழில்,  
இடத்தின் மேல் ஏற்றப்பட்டது.  

## உயர் வள்ளுவ வகுப்பு காணொளி

https://youtu.be/kdBbGEaS98c?t=1546

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

நீர் நிரம்பிற்று என்பதைக் குளம் நிரம்பிற்று என்று கூறுவது இயல்பு. 

**ஈண்டு ஊருணிநீர் நிறைதல் என்பதை - இடம் என்பது குளம்; நிகழ்பொருள் என்பது நீர்; நிறைதல் என்பது நீருக்கு உரியது. எனவே, நிறைதல் தொழிலை உடைய நீர், அது நிரம்பும் இடமாகிய குளத்தின்மேல் ஏற்றப்பட்டது.  நிறைதல் தொழில் இடமாகிய குளத்திற்கு ஆகிவருகிறது.**

## ஆங்கில கருத்தாக்கம் 


