உ

## குறள் எண் 

**வெஃகாமை - குறள் - 0கஎ௯ - 0179**  

## குறள் 

**அறனறிந்து வெஃகா அறிவுடையார்ச் சேரும்  
திறன் அறிந் தாங்கே திரு.** 

## கொண்டு கூட்டும் முறை

**அறன் அறிந்து வெஃகா அறிவுடையார், திருத் திறன் அறிந்து ஆங்கே சேரும்** 

## குறள் சாரம் 

**வெஃகாமையின் குணம் (அ) ஆசை - மற்றவர் பொருள்மீது ஆசைபட்டுக் கைப்பற்றாவிட்டால் வரும் உயர்வு**  
இது அறம் என்று அறிந்து மற்றவர் பொருளை விரும்பாத அறிவுடையவர்களை, திருமகள் தான்சென்று அடைவதற்கான வழியை அறிந்து, அவ்வழியில் சென்று அடைவாள்.  

## பரிமேலழகர் உரை

**அறன் அறிந்து வெஃகா அறிவுடையார்** - இஃதுஅறன் என்றுஅறிந்து பிறர்பொருளை விரும்பாத அறிவுடையாரை  

**திருத் திறன் அறிந்து ஆங்கே சேரும்** - திருமகள் தான்அடைதற்காம் கூற்றினை அறிந்து அக்கூற்றானே சென்றுஅடையும். 

## பரிமேலழகர் உரைகுறிப்பு   

அடைதற்காம் கூறு காலமும், இடனும், செவ்வியும் முதலாயின.  
இவை இரண்டுபாட்டானும் வெஃகாமையின் குணம் கூறப்பட்டது.  

## பொருட்க்குறிப்பு 

**அடைதற்காம் கூறு** -  
* காலமும்,  
* இடனும்,  
* செவ்வியும் முதலாயின.  

இவை இரண்டுபாட்டானும் (குறள் 0178 - 0179), வெஃகாமையின் குணம் கூறப்பட்டது.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/LHhB06kxWCE?t=7134

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**செவ்வி** - நல்ல மனநிலை    

## பொருட்க்குறிப்பு விளக்கம்

பிறர் பொருளை விரும்பாத அறிவுடையவனிடம் திருமகள் அடைவதற்கான கூறுகளான காலம், இடம், நல்ல மனநிலை ஆகியவற்றை எதிர்பார்த்துக் காத்திருந்து வந்தடைவாள்.  

## இலக்கணக்குறிப்பு விளக்கம்


## ஆங்கில கருத்தாக்கம் 


