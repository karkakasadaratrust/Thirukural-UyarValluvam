உ

## குறள் எண் 

**அருளுடைமை - குறள் - ௦௨௪௧ - 0241**  

## குறள் 

**அருட்செல்வம் செல்வத்துள் செல்வம் பொருட்செல்வம்  
பூரியார் கண்ணும் உள.**

## கொண்டு கூட்டும் முறை

**செல்வத்துள் செல்வம் அருட்செல்வம், பொருட் செல்வம் பூரியார்கண்ணும் உள**

## குறள் சாரம் 
  
**அருளினது சிறப்பு**  
உயர்ந்தார் கண்ணே மட்டும் உள்ள,  
உயிர்களை ஓம்பி அவ்வறத்தான் மேம்படும் செல்வமே உண்மையான செல்வம்.  

## பரிமேலழகர் உரை

**செல்வத்துள் செல்வம் அருட்செல்வம்** -  
செல்வங்கள் பலவற்றுள்ளும் ஆராய்ந்தெடுக்கப்பட்ட செல்வமாவது  
அருளான் வரும்செல்வம்,  

**பொருட் செல்வம் பூரியார்கண்ணும் உள** -  
அஃது ஒழிந்த பொருளான் வரும் செல்வங்கள்  
இழிந்தார்கண்ணும் உளவாம் ஆகலான்.

## பரிமேலழகர் உரைகுறிப்பு   

அருளான் வரும் செல்வமாவது, உயிர்களை ஓம்பி அவ்வறத்தான் மேம்படுதல்.  
உயர்ந்தார்கண்ணேயல்லது இல்லாத அருட்செல்வமே சிறப்புடைய செல்வம், ஏனை நீசர்கண்ணும் உளவாம் பொருட்செல்வங்கள் சிறப்பு இல என்பதாம்.  

## பொருட்குறிப்பு 

**அருளான் வரும் செல்வமாவது**, உயிர்களை ஓம்பி அவ்வறத்தான் மேம்படுதல்.  

உயர்ந்தார்கண்ணேயல்லது இல்லாத **அருட்செல்வமே** சிறப்புடைய செல்வம்,  
ஏனை நீசர்கண்ணும் உளவாம் **பொருட்செல்வங்கள்** சிறப்பு இல என்பதாம்.  

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/tmY9ZAM60s0?t=1120

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்  

**அருள் செல்வம்** - தொடர்பு உடையவர் தொடர்பு இல்லாதவர்கள் என்று பிரிக்காமல் அனைத்து உயிர்கள் மேலும் அன்பு செய்யும் நிலை.  
**பூரியார்** - **நீசர்** - கீழ்மக்கள், பூரியமக்கள், கொடியவர், ஈனர், இழிகுலத்தவர்.    
**ஓம்பி** - ஓம்புதல் - பாதுகாத்தல், வளர்த்தல், பேணுதல், தீதுவாராமற் காத்தல்.  
**மேம்படுதல்** - உயர்தல், சிறத்தல், மேலாதல்.  
**ஏனை** -  ஏனைய - ஒழிந்தன, மற்றைய, பிற.  
**சிறப்பு இல** - சிறப்பு இல்லாத 

## பொருட்குறிப்பு விளக்கம்

**உயர்ந்தார்கண்ணேயல்லது இல்லாத** - உயர்ந்தார் கண்ணே மட்டும் உள்ள  

## இலக்கணக்குறிப்பு விளக்கம்


## ஆங்கில கருத்தாக்கம் 


