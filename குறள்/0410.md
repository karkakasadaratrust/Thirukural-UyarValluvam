உ

## குறள் எண் 

**கல்லாமை – குறள் - 0௪க0 - 0410**  

## குறள் 

**விலங்கொடு மக்கள் அனையர் இலங்குநூல்  
கற்றாரோடு ஏனை யவர்.**

## கொண்டு கூட்டும் முறை

**விலங்கொடு மக்கள் அனையர் இலங்கு நூல் கற்றாரோடு ஏனையவர்**

## குறள் சாரம் 

விளங்கிய நூலைக் கற்றாரோடு நோக்கக் கல்லாதவர், விலங்கை விட மேம்பட்டோம் என்னும் மக்கட்பிறப்பால் அடையும் பயன் எய்தாமை கூறப்பட்டது.  

## பரிமேலழகர் உரை

**விலங்கொடு மக்கள் அனையர்** - விலங்கோடு நோக்க மக்கள் எத்துணை நன்மையுடையர் அத்துணைத் தீமையுடையர்  

**இலங்கு நூல் கற்றாரோடு ஏனையவர்** - விளங்கிய நூலைக் கற்றாரோடு நோக்கக் கல்லாதவர். 

## பரிமேலழகர் உரைகுறிப்பு   

விலங்கு, நூல் எனபது சாதிப்பெயர்.  
விளங்குதல் மேம்படுதல்.  
விலங்கின் மக்கட்கு ஏற்றமாய உணர்வுமிகுதி காணப்படுவது கற்றார்கண்ணேயாகலின், கல்லாதாரும் அவரும் ஒத்த பிறப்பினர் அல்லர் என்பதாம்.  
மயக்க நிரல் நிரை.  
இதனால்அவர் மக்கட்பிறப்பால் பயன் எய்தாமை கூறப்பட்டது.   

## பொருட்க்குறிப்பு 

**விளங்குதல்** - மேம்படுதல்  

விலங்கின் மக்கட்கு ஏற்றமாய உணர்வுமிகுதி காணப்படுவது கற்றார்கண்ணேயாகலின்,  
கல்லாதாரும் அவரும் ஒத்த பிறப்பினர் அல்லர் என்பதாம்.  
 
இதனால் அவர் மக்கட்பிறப்பால் பயன் எய்தாமை கூறப்பட்டது. 

## இலக்கணக்குறிப்பு  

**விலங்கு, நூல்** எனபது சாதிப்பெயர்.  

மயக்க நிரல் நிரை. 

## உயர் வள்ளுவ வகுப்பு காணொளி

https://youtu.be/8zodCr5aQi4?t=3530

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**இலங்கு நூல்** - விளங்கு நூல் - மேம்படுத்தும் தன்மை கொண்ட நூல் 

## பொருட்க்குறிப்பு விளக்கம்

உணர்வு மிகுதியாகிய சிறப்புடையவன் மனிதன். அப்பண்பு இல்லாதவர் விலங்கிற்கு ஒப்பாவர்.   
கல்லாதவனிடம் அத்தகைய பண்பு காணப்படாததால், மனித வடிவம் ஒன்றையே ஒப்பாகக் கொண்டு   
கற்றார், கல்லாதார் என்ற இருவரையும் ஒப்பீடு செய்தல் மறுக்கப்பட்டது. 

## இலக்கணக்குறிப்பு விளக்கம்

சாதி - ஓரினத்துப் பலபொருள்களுக்குப் பொதுவாயதோர் தன்மை.  **சாதி ஒருமை** - பல விடயங்களுக்குப் பொருந்துகிற பெயரை ஒருமையிலே உரைப்பது. எடுத்துக்காட்டு - 1. மாடு புல் தின்னும். 2. மாம்பழம் இனிக்கும். 

ஈண்டு விலங்கு - எல்லா விலங்குகளையும்; நூல் - விளக்கம் தருகின்ற அனைத்து நூல்களையும் குறிப்பதால் சாதி ஒருமை எனப்பட்டது.                

**நிரல்நிறை** - பொருளும் சொல்லும் (உவமை) வேறுவேறு (வெவ்வேறு) இடத்தில் இருக்க, அவற்றை நிரலே நிறுத்தி நேரே பொருள் சொல்வது நிரல் நிறை.  

ஈண்டு விலங்கு என்பதைக் கற்றாரோடும், இலங்கு என்பதைக் கல்லாதாரோடும் கொண்டு குறள் அமைக்கப்பட்டுள்ளது. அத்தகைய நிரல்நிரை குறளின் கருத்தை மாற்றிவிடும்.  பரிமேலழகர் அதனை மயக்க நிரல் நிரை எனக் குறிப்பதன்மூலம், விலங்கு - கல்லாதவர்; இலங்கு - கற்றார் எனப் பொறுத்திப் பொருள் காணுதல் வலியுறுத்தப்படுகின்றது.

## ஆங்கில கருத்தாக்கம் 


