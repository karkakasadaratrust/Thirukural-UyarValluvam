உ

## குறள் எண் 

**தூது – குறள் – ௦௬௮௬ - 0686**  

## குறள் 

**கற்றுக்கண் அஞ்சான் செலச்சொல்லிக் காலத்தால்  
தக்கது அறிவதாம் தூது.**  

## கொண்டு கூட்டும் முறை

**கற்று செலச்சொல்லி கண் அஞ்சான் காலத்தால் தக்கது அறிவது தூதாம்** 

## குறள் சாரம் 

**காலத்தால் தக்கது அறிதலின் அவசியம்**  
அரசநீதிநூல்களைக் கற்று, தான் கொண்டு சென்ற தூதுச் செய்தியைப் பகைவேந்தர்கள் ஏற்றுக்கொள்ளும்படியாகச் சொல்லி, அவர்கள் கோபித்துப் பார்த்தால் அப்பார்வைக்கு அஞ்சாமல், சமயத்திற்கு ஏற்றபடி தான் வந்த காரியம் முடிவதற்கு ஏற்ற வழியை அறிந்து கொள்பவனே தூதன் ஆவான்.  

## பரிமேலழகர் உரை

**கற்று** -நீதி நூல்களைக் கற்று  

**செலச்சொல்லி** - தான் சென்ற கருமத்தைப் பகைவேந்தர் மனங்கொளச் சொல்லி  

**கண் அஞ்சான்** - அவர் செயிர்த்து நோக்கின் அந்நோக்கிற்குஅஞ்சாது  

**காலத்தால் தக்கது அறிவது தூதாம்** - காலத்தோடு பொருந்த அது முடிக்கத்தக்கஉபாயம் அறிவானே தூதனாவான். 

## பரிமேலழகர் உரைகுறிப்பு   

அவ்வுபாயம் அறிதற்பொருட்டு நீதிநூற்கல்வியும், அதனானன்றிப் பிறிதொன்றான் முடியுங்காலம்வரின் அவ்வாறு முடிக்கவேணடுதலின் காலத்தால்தக்கது அறிதலும், இலக்கணமாயின.    

## பொருட்குறிப்பு 

அவ்வுபாயம் அறிதற்பொருட்டு நீதிநூற்கல்வியும்,  
அதனானன்றிப் பிறிதொன்றான் முடியுங்காலம்வரின் அவ்வாறு முடிக்கவேணடுதலின் காலத்தால்தக்கது அறிதலும், இலக்கணமாயின.      

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**செயிர்த்து** - கோபித்து  

## பொருட்குறிப்பு விளக்கம்


## இலக்கணக்குறிப்பு விளக்கம்


## ஆங்கில கருத்தாக்கம் 


