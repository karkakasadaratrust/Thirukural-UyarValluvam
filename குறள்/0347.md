உ

## குறள் எண் 

**துறவு - குறள் -  0௩௪எ - 0347**  

## குறள் 

**பற்றி விடாஅ இடும்பைகள் பற்றினைப்  
பற்றி விடாஅ தவர்க்கு.**

## கொண்டு கூட்டும் முறை

**பற்றினைப் பற்றி விடாதவர்க்கு, இடும்பைகள் பற்றி விடா**

## குறள் சாரம் 

இருவகைப் பற்றினையும் விடாதார்க்கு துன்பங்கள் விடாது    

## பரிமேலழகர் உரை

**பற்றினைப் பற்றி விடாதவர்க்கு** - இருவகைப் பற்றினையும் இறுகப்பற்றி விடாதாரை,  

**இடும்பைகள் பற்றி விடா** - பிறவித் துன்பங்கள் இறுகப்பற்றி விடா.

## பரிமேலழகர் உரைகுறிப்பு   

இறுகப்பற்றுதல் காதல் கூர்தல். விடாதவர்க்கு என்பது வேற்றுமை மயக்கம். இதனான், இவை விடாதார்க்கு வீடுஇல்லை என்பது கூறப்பட்டது.   

## பொருட்க்குறிப்பு 

**இறுகப்பற்றுதல்** - காதல் கூர்தல்.  
 
இதனான், இவை விடாதார்க்கு வீடுஇல்லை என்பது கூறப்பட்டது.   

## இலக்கணக்குறிப்பு  

**விடாதவர்க்கு** என்பது வேற்றுமை மயக்கம்.   

## உயர் வள்ளுவ வகுப்பு காணொளி

https://youtu.be/zb1p44eT4hE?t=407

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்க்குறிப்பு விளக்கம்

விடுவது வீடு.  
**காதல் கூர்தல்** - ஆசை மிகுதல்   

## இலக்கணக்குறிப்பு விளக்கம்

**விடாஅ** - அளபெடை   ( எழுத்துக்கான ஓசையை நீட்டிக்க உபயோகப்படுத்த பயன்படுவது)

சொற்றொடர்களில் பொருள் ஐயம் நீங்கி நன்கு பொருள் விளங்குவதற்காகப் பெயர்களோடு சேர்க்கப்படும் உறுப்புக்கு உருபு என்று பெயர். இதனால் வேறுபடுத்தப்படும் பெயரின் பொருளுக்கு வேற்றுமை என்று பெயர். இவ்வேற்றுமை தமிழில் எட்டு வகைப்படும்.   உருபு மயக்கம் - தொடர்களில்,  பொருளுக்கு ஏற்றவாறு ஒரு வேற்றுமை உருபு அமையவேண்டிய இடத்தில், இன்னொரு வேற்றுமை உருபு வந்தமைந்து விடும். இங்ஙனம் வந்தமைந்தபோதும் பொருள் மாறாது. இதற்கு உருபு மயக்கம் என்று பெயர். 

**இரண்டாம் வேற்றுமை உருபு** - ஐ.   **நான்காம் வேற்றுமை உருபு** - கு.  

**ஈண்டு விடாதாரை (இரண்டாம் வேற்றுமை உருபு) என்பது விடாதவர்க்கு என்று (மூன்றாம் வேற்றுமை)  உருபு பெற்று வருவதால் வேற்றுமை மயக்கம்.**

## ஆங்கில கருத்தாக்கம் 


