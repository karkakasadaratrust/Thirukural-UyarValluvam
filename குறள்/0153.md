உ

## குறள் எண் 

**பொறையுடைமை - குறள் - 0கரு௩ - 0153**  

## குறள் 

**இன்மையுள் இன்மை விருந்தொரால் வன்மையுள்  
வன்மை மடவார்ப் பொறை.** 

## கொண்டு கூட்டும் முறை

**இன்மையுள் இன்மை விருந்து ஒரால் வன்மையுள் வன்மை மடவார்ப் பொறை**

## குறள் சாரம் 

**வறுமையிலேயே மிகுந்த வறுமை, வலிமையிலேயே மிகுந்த வலிமை**  
ஒருவனுக்கு வறுமையிலேயே மிகுந்த வறுமை எதுஎன்றால் விருந்தினரை வரவேற்காமல் ஒதுக்குதல்.  
அதுபோல வலிமையிலேயே மிகுந்த வலிமை எதுஎன்றால், தெரியாமல் தவறு செய்தவர்களைப் பொறுத்தல்.  

## பரிமேலழகர் உரை

**இன்மையுள் இன்மை விருந்து ஒரால்** -  
ஒருவனுக்கு வறுமையுள்வைத்து வறுமையாவது  
விருந்தினரை ஏற்றுக் கொள்ளாது நீக்குதல்  

**வன்மையுள் வன்மை மடவார்ப் பொறை** -  
அதுபோல வன்மையுள்வைத்து வன்மையாவது  
அறிவின்மையான் மிகைசெய்தாரைப் பொறுத்தல். 

## பரிமேலழகர் உரைகுறிப்பு   

இஃது எடுத்துக்காட்டு உவமை.  
அறன் அல்லாத விருந்துஒரால் பொருளுடைமை ஆகாதவாறுபோல, மடவார்ப் பொறையும் மென்மையாகாதே வன்மையாம் என்பது கருத்து.  

## பொருட்க்குறிப்பு 

அறன்அல்லாத **விருந்துஒரால்** பொருளுடைமை ஆகாதவாறுபோல,  
**மடவார்ப்பொறையும்** மென்மையாகாதே வன்மையாம்என்பது கருத்து.  

## இலக்கணக்குறிப்பு  

இஃது எடுத்துக்காட்டுஉவமை.  

## உயர் வள்ளுவ வகுப்பு காணொளி

https://youtu.be/q9BG1n8GpjY?t=5247

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**இன்மை** - வறுமை   
**வன்மை** - வலிமை   
**விருந்துஒரால்** - விருந்தினரை வரவேற்காமல் ஒதுக்குவது.  
**மடவார்ப்பொறை** - தெரியாமல் தவறு செய்தவர்களைப் பொறுத்தல்.  

## பொருட்க்குறிப்பு விளக்கம்


## இலக்கணக்குறிப்பு விளக்கம்

ஒருபொருளை அதன்தன்மைகொண்ட மற்றொரு பொருளோடு ஒப்பிட்டுக் கூறும்பொழுது, இடையே உவம உருபு இல்லாமல் கருத்துக்களை மட்டும் எடுத்துக்கூறி ஒப்பிட்டுக் கூறுவதற்கு எடுத்துக்காட்டுவமை என்று பெயர். 

**ஈண்டு 'அதுபோல' என்ற உவம உருபு குறளில் இல்லை; பரிமேலழகர் உரையில் வெளிப்படுத்துகிறார்.** 

## ஆங்கில கருத்தாக்கம் 


