உ
 
## குறள் எண் 

**சொல்வன்மை – குறள் – 0௬௪௧ - 0641**  

## குறள் 

**நாநலம் என்னும் நலனுடைமை அந்நலம்  
யாநலத்து உள்ளதூஉம் அன்று.**  

## கொண்டு கூட்டும் முறை

**நாநலம் என்னும் நலன் உடைமை அந்நலம் யாநலத்து உள்ளதூஉம் அன்று**

## குறள் சாரம் 

**அமைச்சர் மற்றும் அனைவருக்கும் இருக்கவேண்டிய உயர்ந்த நலம்**  
அமைச்சர்களுக்கு இருக்கவேண்டிய முக்கிய குணம் சான்றோரால் நாநலம் என்று சிறப்பாகச் சொல்லப்படும் நலத்தினை உடையவராக அவர் இருத்தலேயாகும்.  
அமைச்சர் அல்லாத மற்றவர்களுக்கும் அந்நாநலமே, அவர்களுக்கு இருக்கும் மற்ற நலன்களில் அடங்காது உயர்ந்த நலமாக இருக்குமாதலால்.   

## பரிமேலழகர் உரை

**நாநலம் என்னும் நலன் உடைமை** - அமைச்சர்க்கு இன்றியமையாக் குணமாவது சான்றோரான் நாநலம் என்று சிறப்பித்துச் சொல்லப்படும் நலத்தினை உடையராதல்  

**அந்நலம் யாநலத்து உள்ளதூஉம் அன்று** - அந்நலம் பிறர்க்கும் பிறநலம் எல்லாவற்றுள்ளும் அடங்குவதன்றி மிக்கதாகலான்.  

## பரிமேலழகர் உரைகுறிப்பு   

நாவால் உளதாய நலம் என விரியும்.  
இந்நலம் உலகத்தைத் தம்வயத்ததாக்கும் அமைச்சர்க்கு வேறாகவேண்டும் என்னும் நீதிநூல் வழக்குப்பற்றி நாநலம் என்னும் நலன் என்றும், பிறர்க்கும் இதுபோலச் சிறந்தது பிறிதின்மையான் அந்நலம் யாநலத்துள்ளதூஉம் அன்று என்றும் கூறினார்.  
பிரித்தல் பொருத்தல் முதலிய தொழில் இல்லாதார்க்கும் இஃது இன்றியாமையாததாயபின் அத்தொழிலார்க்குக் கூறவேண்டுமோ என்பது கருத்து.  

## பொருட்குறிப்பு 

நாவால் உளதாய நலம் என விரியும்.  

இந்நலம் உலகத்தைத் தம்வயத்ததாக்கும் அமைச்சர்க்கு வேறாகவேண்டும் என்னும் நீதிநூல் வழக்குப்பற்றி **நாநலம் என்னும் நலன்** என்றும்,  
பிறர்க்கும் இதுபோலச் சிறந்தது பிறிதின்மையான் அந்நலம் **யாநலத்துள்ளதூஉம் அன்று** என்றும் கூறினார்.  

பிரித்தல் பொருத்தல் முதலிய தொழில் இல்லாதார்க்கும் இஃது இன்றியாமையாததாயபின் அத்தொழிலார்க்குக் கூறவேண்டுமோ என்பது கருத்து.    

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

நாநலம் என்பது நாவால் பேசிக் காரியத்தைச் சாதிக்கும் தன்மை. 

**அமைச்சர்க்கு வேறாகவேண்டும்** - நாநலம் என்பது பொதுவில் அனைவருக்கும் சிறந்த தகுதி. பலத்தைப் பெருக்கும் அரசனுக்கு உறுதுணையாக உள்ள அமைச்சன் உலகத்தைத் தன்மயமாக்கும்பொருட்டு நாநலத்தை எப்பொழுதும் கையாள வேண்டும். ஆதலால் அந்நலம் மற்றவருக்கு அமைவதைக் காட்டிலும் அமைச்சனுக்கு இன்றியமையாதது என்பதை விளக்கும்பொருட்டு அமைச்சர்க்கு வேறாக வேண்டும் எனப்பட்டது.

**வழக்கு** - தமிழ் மொழியில் எண்ணிறந்த சொற்கள் இருக்கின்றன. சிலவற்றை உலக வழக்கிலும், சிலவற்றைச் செய்யுள் வழக்கிலும், சிலவற்றை இவ்விரு வழக்குகளிலும் பயன்படுத்த வேண்டும். இவ்வாறு வழங்கப்படும் சொற்களை நம்முடைய முன்னோர் எவ்வாறு வழங்கினரோ அவ்வாறு வழங்குவது வழக்கு எனப்படும். 

ஈண்டு **நீதிநூல் வழக்கு** எனப்படுவது நீதிநூல்களில் வழங்கப்படுவதாகிய அமைச்சனின் சிறப்புத்தகுதி என்னும் சொல்வன்மை. 

## இலக்கணக்குறிப்பு விளக்கம்


## ஆங்கில கருத்தாக்கம் 


