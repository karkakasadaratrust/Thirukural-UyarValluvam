உ

## குறள் எண் 

**பெண்வழிச்சேறல் - குறள் - 0௯க0 - 0910**

## குறள் 

**எண்சேர்ந்த நெஞ்சத்து இடனுடையார்க்கு எஞ்ஞான்றும்  
பெண்சேர்ந்தாம் பேதைமை இல்.**

## கொண்டு கூட்டும் முறை

**எண் சேர்ந்த நெஞ்சத்து இடன் உடையார்க்கு பெண் சேர்ந்து ஆம் பேதைமை எஞ்ஞான்றும் இல்**

## குறள் சாரம் 


## பரிமேலழகர் உரை

**எண் சேர்ந்த நெஞ்சத்து இடன் உடையார்க்கு** - கருமச்சூழ்ச்சிக்கண் சென்ற நெஞ்சத்தினையும் அதனினாய செல்வத்தினையும் உடையராய வேந்தர்க்கு 

**பெண் சேர்ந்து ஆம் பேதைமை எஞ்ஞான்றும் இல்** - மனையாளைச் சேர்தலான் விளையும் பேதைமை எக்காலத்தும உண்டாகாது

## பரிமேலழகர் உரைகுறிப்பு   

'இடன் இல் பருவத்தும்' எனவும், 'இடன் இன்றி இரந்தோர்க்கு' எனவும் வந்தமையான், இடன் என்பது அப்பொருட்டாதல் அறிக. இளமைக்காலத்தும் என்பார், எஞ்ஞான்றும் என்றார். அப்பேதைமையாவது மேற்சொல்லிய விழைதல், அஞ்சல், ஏவல் செய்தல் என்னும் மூன்றற்கும் காரணமாயது. எதிர்மறை முகத்தான் அம்மூன்றும் இதனால் தொகுத்துக் கூறப்பட்டன.

## பொருட்குறிப்பு 

'இடன் இல் பருவத்தும்' (குறள்-218) எனவும்,   
'இடன் இன்றி இரந்தோர்க்கு' (கலித்.பாலை.1) எனவும் வந்தமையான்,   
**இடன்** என்பது அப்பொருட்டாதல் அறிக. 

இளமைக்காலத்தும் என்பார், **எஞ்ஞான்றும்** என்றார். 

அப்பேதைமையாவது மேற்சொல்லிய விழைதல், அஞ்சல், ஏவல் செய்தல் என்னும் மூன்றற்கும் காரணமாயது. 

எதிர்மறை முகத்தான் அம்மூன்றும் இதனால் தொகுத்துக் கூறப்பட்டன.

## இலக்கணக்குறிப்பு  


## உயர் வள்ளுவ வகுப்பு காணொளி


## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்

**'இடன் இன்றி இரந்தோர்க்கு' (கலித்தொகை - *பாலைக்கலி .1*)** 

>தொடங்கல் கண் தோன்றிய முதியவன் முதலாக,  
>அடங்காதார் மிடல் சாய, அமரர் வந்து இரத்தலின்,  
>மடங்கல் போல் சினைஇ, மாயம் செய் அவுணரைக்  
>கடந்து அடு முன்பொடு, முக்கண்ணான் மூவெயிலும்  
>உடன்றக்கால், முகம் போல ஒண் கதிர் தெறுதலின்  
>
>சீறு அரும் கணிச்சியோன் சினவலின், அவ்வெயில்  
>ஏறு பெற்று உதிர்வன போல், வரை பிளந்து, இயங்குநர்  
>ஆறு கெட விலங்கிய அழல் அவிர் ஆர் இடை -  
>மறப்பு அரும் காதல் இவள் ஈண்டு ஒழிய,  
>இறப்பத் துணிந்தனிர், கேண்மின் மற்று ஐய!  
>
>தொலைவு ஆகி, இரந்தோர்க்கு ஒன்று ஈயாமை இழிவு என  
>மலை இறந்து செயல் சூழ்ந்த பொருள் பொருள் ஆகுமோ -  
>நிலைஇய கற்பினாள், நீ நீப்பின் வாழாதாள்,  
>முலை ஆகம் பிரியாமை பொருள் ஆயின் அல்லதை;  
>இல் என இரந்தோர்க்கு ஒன்று ஈயாமை இழிவு எனக்  
>
>கல் இறந்து செயல் சூழ்ந்த பொருள் பொருள் ஆகுமோ -  
>தொல் இயல் வழாஅமைத் துணை எனப் புணர்ந்தவள்  
>புல் ஆகம் பிரியாமை பொருள் ஆயின் அல்லதை;  
>**இடன் இன்றி இரந்தோர்க்கு ஒன்று ஈயாமை இழிவு** எனக்  
>கடன் இறந்து செயல் சூழ்ந்த பொருள் பொருள் ஆகுமோ  
>
>வடமீன் போல் தொழுது ஏத்த வயங்கிய கற்பினாள்  
>தட மென் தோள் பிரியாமை பொருள் ஆயின் அல்லதை;  
>என இவள்,  
>புன்கண் கொண்டு இனையவும், பொருள் வயின் அகறல்  
>அன்பு அன்று, என்று யான் கூற, அன்புற்றுக்  
>
>காழ் வரை நில்லாக் கடும் களிற்று ஒருத்தல்  
>யாழ் வரைத் தங்கியாங்குத், தாழ்பு, நின்  
>தொல்கவின் தொலைதல் அஞ்சி, என்  
>சொல்வரைத் தங்கினர், காதலோரே.  

**கூற்று விளக்கம்**

>இல்வாழ்க்கையை நெறி முறைப்படி நடத்துதற்கு வேண்டிய பொருளை ஈட்டுவதற்குத் தலைவன் பிரியக்கருதிப் பொருள்வயிற் பிரிவேன் என்றான்; தோழி, தலைவியது இயல்புகளை எடுத்துரைத்து ‘இப்பெற்றியாளைப் பிரியாமையே பொருள்’ என்று எடுத்துச் சொல்லி, பொருள் வயிற்பிரியா வண்ணம் அவனைத் தடுத்தனள்; இதனைத் தலைமகட்கு மகிழ்ச்சியுடன் தெரிவித்தாள்.

**விளக்கம்**

>வறியார்க்கொன்று ஈவதே ஈகை, இல்வாழ்க்கையின் அடிப்படை இரந்தோர்க்குக் கொடுத்தல், கொடாதிருத்தல் இழிவு என்னும் உயரிய கோட்பாட்டினை இப்பாடல் உணர்த்துகின்றது. மலைகடந்து, காடு கடந்து சென்று ஈட்டும் பொருளினும் மனைவியைப் பிரியாது இருத்தலே சிறந்த பொருள் என்பதை வலியுறுத்துகின்றது. தோட்டிக்கு அடங்காத யானை, யாழ் இசை கேட்டு அடங்கியது, தலைவன் தோழியின் சொற்கேட்டு செலவு நீங்கித் தங்கியதற்கு உவமையாகக் காட்டப் பெற்றுள்ளது.

https://ta.wikisource.org/wiki/%E0%AE%95%E0%AE%B2%E0%AE%BF%E0%AE%A4%E0%AF%8D%E0%AE%A4%E0%AF%8A%E0%AE%95%E0%AF%88/1.%E0%AE%AA%E0%AE%BE%E0%AE%B2%E0%AF%88%E0%AE%95%E0%AF%8D%E0%AE%95%E0%AE%B2%E0%AE%BF/02-10  
https://www.tamilvu.org/library/nationalized/pdf/59-puliyurkesigan/019.paalaikali.pdf

## இலக்கணக்குறிப்பு விளக்கம்


## ஆங்கில கருத்தாக்கம் 


