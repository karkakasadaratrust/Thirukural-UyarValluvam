உ

## குறள் எண் 

**குறிப்பறிதல் - குறள் - ௦௭௦௪ - 0704**  

## குறள் 

**குறித்தது கூறாமைக் கொள்வாரோடு ஏனை  
உறுப்போர் அனையரால் வேறு.**  

## கொண்டு கூட்டும் முறை

**குறித்தது கூறாமைக் கொள்வாரொடு ஏனை உறுப்பு ஓரனையர் வேறு**

## குறள் சாரம் 

**அறிவால் வேறு என்பது**  
ஒருவன் மனத்தில் நினைத்ததை அவன் கூறாமல் அறிந்து கொள்ளும் ஆற்றல் பெற்றவரோடு, அவ்வாறு அறிந்து கொள்ளாதவர்கள் உறுப்புகள் ஒரே மாதிரி இருப்பதால் ஒத்த தன்மை உடையவர்கள் ஆயினும் அறிவால் வேறானவர்கள்.  

## பரிமேலழகர் உரை

**குறித்தது கூறாமைக் கொள்வாரொடு** - ஒருவன் மனத்துக் கருதிய அதனை அவன் கூறவேண்டாமல் அறியவல்லாரோடு  

**ஏனை உறுப்பு ஓரனையர்** -மற்றை மாட்டாதார் உறுப்பால் ஒரு தன்மையராக ஒப்பாராயினும்  

**வேறு** - அறிவான் வேறு. 

## பரிமேலழகர் உரைகுறிப்பு   

கொள்ளாதார் என்பதூஉம், அறிவான் என்பதூஉம் அவாய்நிலையான் வந்தன.  
சிறந்தஅறிவின்மையின், விலங்குஎன்னும் கருத்தான் வேறுஎன்றார்.    

## பொருட்குறிப்பு 

சிறந்தஅறிவின்மையின், விலங்குஎன்னும் கருத்தான் **வேறு**என்றார்.     


## இலக்கணக்குறிப்பு  

**கொள்ளாதார்** என்பதூஉம், **அறிவான்** என்பதூஉம் அவாய்நிலையான் வந்தன.    

## உயர் வள்ளுவ வகுப்பு காணொளி

https://youtu.be/Cv2oCRyQn3Q?t=2823 

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்


## பொருட்குறிப்பு விளக்கம்


## இலக்கணக்குறிப்பு விளக்கம்

**அவாய்நிலை** - குறளின் கருத்தைப் பூரணப் படுத்த உரையில் எடுத்துரைக்கப் படும் சொற்கள்.    
ஈண்டு ஒருவன் மனதில் நினைத்ததை அவன் கூறாமல் அறிந்து கொள்ளும் ஆற்றல் பெற்றவரோடு ஒப்பிடும்பொழுது, அறிந்து கொள்ளாதவர்  உறுப்பால் ஒன்றுபட்டாலும் அறிவால் வேறுபட்டவர் என்ற குறளின் கருத்தைப் பூரணப் படுத்த  **கொள்ளாதார் மற்றும் அறிவான் என்னும் சொற்கள் அவாய்நிலையான் வந்தன**. 

## ஆங்கில கருத்தாக்கம் 


