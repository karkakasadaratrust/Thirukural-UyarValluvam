உ

## குறள் எண் 

**வெஃகாமை - குறள் - 0கஎக - 0171**  

## குறள் 

**நடுவின்றி நன்பொருள் வெஃகிற் குடிபொன்றிக்  
குற்றமு மாங்கே தரும்.** 

## கொண்டு கூட்டும் முறை

**நடுவு இன்றி நன்பொருள் வெஃகின், குடி பொன்றிக் குற்றமும் ஆங்கே தரும்**

## குறள் சாரம் 

**பிறர்க்குரிய பொருளை கைப்பற்றினால் கிடைக்கும் பயன்**  
பிறர்க்குரிய பொருள்களை கைப்பற்றுதல் நமக்கு அறம்கிடையாது என்ற நடுவுநிலைமையிலிருந்து மாறி அவர்களின் நல்லபொருளை ஒருவன் கைப்பற்றினால்,  
அவ்வாறு கைப்பற்றுதல் அவன் குடும்பத்தைக் கெடச்செய்து, பலகுற்றங்களையும் உடனே அவனுக்குக் கொடுத்துவிடும்.  

## பரிமேலழகர் உரை

**நடுவு இன்றி நன்பொருள் வெஃகின்** - பிறர்க்குஉரியன கோடல் நமக்கு அறன்அன்று என்னும் நடுவுநிலைமை இன்றி அவர் நன்பொருளை ஒருவன் வெஃகுமாயின்  

**குடி பொன்றிக் குற்றமும் ஆங்கே தரும்** - அவ்வெஃகுதல் அவன் குடியைக் கெடச்செய்து, பல குற்றங்களையும் அப்பொழுதே அவனுக்குக் கொடுக்கும். 

## பரிமேலழகர் உரைகுறிப்பு   

குடியை வளரச்செய்து பலநன்மையும் பயக்கும் இயல்புபற்றி, வெஃகின் என்பார், நன்பொருள் வெஃகின் என்றார்.  
பொன்ற என்பது பொன்றி எனத் திரிந்து நின்றது.  
செய்து என்பது சொல்லெச்சம்.  

## பொருட்க்குறிப்பு 

குடியை வளரச்செய்து பலநன்மையும் பயக்கும் இயல்புபற்றி,   
வெஃகின் என்பார், **நன்பொருள் வெஃகின்** என்றார்.  

## இலக்கணக்குறிப்பு  

பொன்ற என்பது **பொன்றி** எனத் திரிந்து நின்றது.  

**செய்து**என்பது சொல்லெச்சம்.  

## உயர் வள்ளுவ வகுப்பு காணொளி

https://youtu.be/LHhB06kxWCE?t=2603

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**வெஃகின்** - கைப்பற்றினால்  

## பொருட்க்குறிப்பு விளக்கம்

**நன்பொருள்** - செல்வம். ஈண்டு பொருளின் பெருமையை வலியுறுத்த நன்பொருள் என்றார்.  
**குடி** - பாரம்பரியமாக வாழ்ந்துவரும் வாழ்க்கை அமைப்பு.  

## இலக்கணக்குறிப்பு விளக்கம்

>**ஆறுமுகநாவலர் உரை**  

>**தொல்காப்பிய சூத்திர விருத்தி.**  

>* குடி பொன்றிக் குற்றமும் ஆங்கே தரும்,  
>* குடிமடிந்து குற்றம் பெருகும்,  
>* இருள்நீங்கி இன்பம் பயக்கும் என்புழி  
>பொன்றுவித்து, மடிவித்து, நீங்குவித்து எனற்பாலன,  
>பிறவினைப்பொருளுணர்த்தும் வீவ்விகுதி தொக்கு,  
>பொன்றி, மடிந்து, நீங்கி என நின்றவெனக்கொண்டார் தொல்காப்பிய சூத்திர விருத்திகாரர்.  

>இங்ஙனம் வருவனவற்றை வடநூலார் அந்தர்ப்பாவிதணிச்சென்பர்.

## ஆங்கில கருத்தாக்கம் 


