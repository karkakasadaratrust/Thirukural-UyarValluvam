உ

## குறள் எண் 

**பெரியாரைத் துணைக்கோடல் – குறள் - ௦௪௪௫ - 0445**  

## குறள் 

**சூழ்வார்கண் ணாக வொழுகலான் மன்னவன்  
சூழ்வாரைச் சூழ்ந்து கொளல்.**

## கொண்டு கூட்டும் முறை

**சூழ்வார் கண்ணாக ஒழுகலால், மன்னவன் சூழ்வாரைச் சூழ்ந்து கொளல்**

## குறள் சாரம் 

அமைச்சரைத் துணைகோடலின் சிறப்பு  

## பரிமேலழகர் உரை

**சூழ்வார் கண்ணாக ஒழுகலால்** - தன்பாரம் அமைச்சரைக் கண்ணாகக்கொண்டு நடந்தலான்,  

**மன்னவன் சூழ்வாரைச் சூழ்ந்து கொளல்** - அரசன் அத்தன்மையராய அமைச்சரை ஆராய்ந்து தனக்குத் துணையாகக் கொள்க.   

## பரிமேலழகர் உரைகுறிப்பு   

இரண்டாவது, விகாரத்தால் தொக்கது.  
தானே சூழவல்லனாயினும் அளவிறந்த தொழில்களான் ஆகுலம்எய்தும் அரசன்பாரம் அதுவே தொழிலாய அமைச்சரானல்லது இனிது நடவாமைபற்றி, அவரைக் கண்ணாகக் கூறினார்.  
ஆராய்தல் அமைச்சியலுட் சொல்லப்படும் இலக்கணத்தினர் என்பதனை ஆராய்தல்.  
இவை மூன்றுபாட்டானும் பெரியாரைத் துணைகோடலின் சிறப்புக் கூறப்பட்டது.  

## பொருட்குறிப்பு 
 
தானே சூழவல்லனாயினும் அளவிறந்த தொழில்களான் ஆகுலம்எய்தும் அரசன்பாரம் அதுவே தொழிலாய அமைச்சரானல்லது இனிது நடவாமைபற்றி, அவரைக் **கண்ணாகக்** கூறினார்.    

**ஆராய்தல்** - அமைச்சியலுட் சொல்லப்படும் இலக்கணத்தினர் என்பதனை ஆராய்தல். 

இவை மூன்றுபாட்டானும் { குறள் 0443 - 0445 } 
பெரியாரைத் துணைகோடலின் சிறப்புக் கூறப்பட்டது.    

## இலக்கணக்குறிப்பு  

**இரண்டாவது** விகாரத்தால் தொக்கது.     

## உயர் வள்ளுவ வகுப்பு காணொளி

https://youtu.be/A9_5tOnI_mA?t=2992

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

**அளவிறந்த** - எல்லைகடந்த, அளவற்ற, வரம்பு அழித்த   
**ஆகுலம்** - கலக்கம், துன்பம், தீராக்கவலை, வருத்தம்    
**பாரம்** - கடமை, கனம், சுமை  
**அமைச்சன்** - துணையாளன்

## பொருட்குறிப்பு விளக்கம்  

தானும் கண்டு அமைச்சரையும் தன்னுடைய கண்ணாகக் கொண்டு பார்த்தல்.    
**தானே சூழவல்லனாயினும்** - தலைவனுக்கும் எல்லாம் தெரிய வேண்டும்     
**அமைச்சியலுட் சொல்லப்படும் இலக்கணத்தினர்** - அங்கவியல் அமைச்சு அதிகாரத்தில் ( அதிகாரம் 64) சொல்லப்பட்ட விதிகள்  

## இலக்கணக்குறிப்பு விளக்கம்

**இரண்டாவது** விகாரத்தால் தொக்கது.  
சூழ்வாரை என்பதில் ஐ உருபு தொக்கி நிற்கிறது.   
**சூழ்வார் கண்ணாக** - சூழ்வாரை கண்ணாக

## ஆங்கில கருத்தாக்கம் 


