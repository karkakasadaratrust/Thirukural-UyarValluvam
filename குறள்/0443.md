உ

## குறள் எண் 

**பெரியாரைத் துணைக்கோடல் – குறள் - ௦௪௪௩ - 0443**  

## குறள் 

**அரியவற்றுள் எல்லாம் அரிதே பெரியாரைப்  
பேணித் தமராக் கொளல்.**

## கொண்டு கூட்டும் முறை

**பெரியாரைப் பேணித் தமராக் கொளல், அரியவற்றுள் எல்லாம் அரிது**  

## குறள் சாரம் 

ஆள்பவர்க்கு,  
பெரியவர்களை அவர் உவப்பனவறிந்து செய்து தமக்குச் சிறந்தாராகக் கொள்ளுதல், அரிய பேறுகள் எல்லாவற்றுள்ளும் பெரிது.  

## பரிமேலழகர் உரை

**பெரியாரைப் பேணித் தமராக் கொளல்** - அப்பெரியவர்களை அவர் உவப்பன அறிந்து செய்து தமக்குச் சிறந்தாராகக் கொள்ளுதல்,  

**அரியவற்றுள் எல்லாம் அரிது** - அரசர்க்கு அரியபேறுகள் எல்லாவற்றுள்ளும் அரிது.  

## பரிமேலழகர் உரைகுறிப்பு   

உலகத்து அரியனஎல்லாம் பெறுதற்குரிய அரசர்க்கு இப்பேறு சிறந்தது என்றது, இதனால் அவையெல்லாம் உளவாதல் நோக்கி.   

## பொருட்குறிப்பு 

உலகத்து அரியனஎல்லாம் பெறுதற்குரிய அரசர்க்கு இப்பேறு சிறந்தது என்றது,  
இதனால் அவையெல்லாம் உளவாதல் நோக்கி.   

## இலக்கணக்குறிப்பு  


## உயர் வள்ளுவ வகுப்பு காணொளி

https://youtu.be/A9_5tOnI_mA?t=1671

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள்      

**உலகத்து அரியனஎல்லாம் பெறுதற்குரிய அரசர்க்கு**
வசிஷ்டர் - கௌசிகன் (விசுவாமித்திரன்) என்ற மன்னனுக்கும் அவனுடைய படைக்கும் கமலை என்ற தெய்வப்பசு மூலமாக விருந்து அளித்தல்.  
https://youtu.be/A9_5tOnI_mA?t=2150

## தொன்மையான சொற்கள்

**அரிது** - அருமையானது   

## பொருட்குறிப்பு விளக்கம்

**அப்பெரியவர்களை** - முன்னர் (குறள் 441 & 442) விளக்கம் அளித்த பெரியவர்கள்.     

**பெரியவர்கள் குறித்த ஊதாரணம்**    

**நாலு கோடிப் பாடல்கள் - ஔவையார்**  

**மதியாதார் முற்றம் மதித்தொரு கால்சென்று
மிதியாமை கோடி பெறும்  
உண்ணீர் உண்ணீரென்று உபசரியார் தம்மனையில்
உண்ணாமை கோடி பெரும்  
கோடி கொடுப்பினும் குடிப்பிறந்தார் தம்முடனே
கூடுதலே கோடி பெறும்  
கோடானு கோடி கொடுப்பினுந் தன்னுடைநாக்
கோடாமை கோடி பெறும்**  
  
தம்மை மதியாதவர்களின் வீட்டு வாயிலில் அவரையும் ஒரு பொருட்டாகக் கருதிச் சென்று மிதியாதிருத்தல் கோடிபெறும்.  
உண்ணீர் உண்ணீர்” என்று உபசரியாதவர்கள் வீட்டில் உண்ணாதிருத்தல் கோடி பெறும். (“என்றூட்டாதார்” என்பதும் பாடம்.)  
கோடிப் பொன் கொடுத்தாயினும் **நல்ல குடிப்பிறப்பு உடையவர்களோடு**. கூடியிருப்பது கோடி பெறும்.  
எத்தனை கோடி தந்தாலும் தன்னுடைய நாவாவது கோணாதிருக்கும் (உண்மையே பேசும் தன்மை) கோடி பெறும்.   

## இலக்கணக்குறிப்பு விளக்கம்


## ஆங்கில கருத்தாக்கம் 


