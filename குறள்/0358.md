உ

## குறள் எண் 

**மெய்யுணர்தல் - குறள் -௦௩௫௮ - 0358**  

## குறள் 

**பிறப்பென்னும் பேதைமை நீங்கச் சிறப்பென்னும்  
செம்பொருள் காண்ப தறிவு.**

## கொண்டு கூட்டும் முறை

**பிறப்பு என்னும் பேதைமை நீங்க, சிறப்பு என்னும் செம்பொருள் காண்பது அறிவு** 

## குறள் சாரம் 

பிறப்பு என்னும் பேதைமைநீங்க, காணவேண்டிய அறிவு   ((அ ))  

செம்பொருளைக் (காண்பதே) உணர்வதே அறிவு 

## பரிமேலழகர் உரை

**பிறப்பு என்னும் பேதைமை நீங்க** - பிறப்பிற்கு முதற்காரணமாய அவிச்சை கெட,  

**சிறப்பு என்னும் செம்பொருள் காண்பது அறிவு** - வீட்டிற்கு நிமித்தகாரணமாய செவ்வியபொருளைக் காண்பதே ஒருவர்க்கு மெய் உணர்வாவது. 

## பரிமேலழகர் உரைகுறிப்பு   

பிறப்பென்னும் பேதைமை எனவும், சிறப்பு என்னும் செம்பொருள் எனவும், காரியத்தைக் காரணமாக உபசரித்தார். ஐவகைக் குற்றங்களுள் அவிச்சை ஏனைய நான்கிற்கும் காரணமாதல் உடைமையின், அச்சிறப்புப் பற்றி அதனையே பிறப்பிற்குக் காரணமாகக் கூறினார். எல்லாப் பொருளினும் சிறந்ததாகலான், வீடு சிறப்பு எனப்பட்டது.  
தோற்றக்கேடுகள் இன்மையின் நித்தமாய் நோன்மையால் தன்னையொன்றும் கலத்தல் இன்மையின் தூய்தாய், தான் எல்லாவற்றையும் கலந்து நிற்கின்ற முதற்பொருள் விகாரமின்றி எஞ்ஞான்றும் ஒரு தன்மைத்தாதல் பற்றி, அதனைச் செம்பொருள் என்றார். மேல் மெய்ப்பொருள் எனவும் உள்ளது எனவும் கூறியதூஉம் இதுபற்றி என உணர்க. அதனைக் காண்கையாவது உயிர் தன்அவிச்சை கெட்டு அதனொடு ஒற்றுமையுற இடைவிடாது பாவித்தல். இதனைச் சமாதி எனவும் சுக்கிலத்தியானம் எனவும் கூறுப. உயிர் உடம்பின் நீங்கும்காலத்து அதனான் யாதொன்று பாவிக்கப்பட்டது, அஃது அதுவாய்த் தோன்றும் என்பது எல்லா ஆகமங்கட்கும் துணிபு ஆகலின், வீடுஎய்துவார்க்கு அக்காலத்துப் பிறப்பிற்குஏ துவாய பாவனை கெடுதற்பொருட்டுக் கேவலப்பொருளையே பாவித்தல் வேண்டுதலான், அதனை முன்னே பயிறலாய  இதனின் மிக்க உபாயம்இல்லை என்பதுஅறிக. இதனான் பாவனை கூறப்பட்டது.    

## பொருட்குறிப்பு 

ஐவகைக் குற்றங்களுள் அவிச்சை ஏனைய நான்கிற்கும் காரணமாதல் உடைமையின் ( குறள் 0038),  
அச்சிறப்புப் பற்றி அதனையே பிறப்பிற்குக் காரணமாகக் கூறினார்.    

எல்லாப் பொருளினும் சிறந்ததாகலான், வீடு **சிறப்பு** எனப்பட்டது.  

* தோற்றக்கேடுகள் இன்மையின் நித்தமாய், 
* நோன்மையால் தன்னையொன்றும் கலத்தல் இன்மையின் தூய்தாய், 
* தான் எல்லாவற்றையும் கலந்து நிற்கின்ற முதற்பொருள் விகாரமின்றி எஞ்ஞான்றும் ஒரு தன்மைத்தாதல் பற்றி,  
அதனைச் **செம்பொருள்** என்றார். 

மேல் **மெய்ப்பொருள்** எனவும் (குறள் 0355), **உள்ளது** எனவும் ( குறள் 0357) கூறியதூஉம் இதுபற்றி என உணர்க.   

**அதனைக் காண்கையாவது** - உயிர் தன்அவிச்சை கெட்டு அதனொடு ஒற்றுமையுற இடைவிடாது பாவித்தல். 
இதனைச் சமாதி எனவும் சுக்கிலத்தியானம் எனவும் கூறுப.  

உயிர் உடம்பின் நீங்கும்காலத்து அதனான் யாதொன்று பாவிக்கப்பட்டது, அஃது அதுவாய்த் தோன்றும் என்பது   
எல்லா ஆகமங்கட்கும் துணிபு ஆகலின்,  
வீடுஎய்துவார்க்கு அக்காலத்துப் பிறப்பிற்குஏதுவாய பாவனை கெடுதற்பொருட்டுக் கேவலப்பொருளையே பாவித்தல் வேண்டுதலான், அதனை முன்னே பயிறலாய  இதனின் மிக்க உபாயம் இல்லை என்பதுஅறிக.   

இதனான் பாவனை கூறப்பட்டது.      

## இலக்கணக்குறிப்பு  

* **பிறப்பென்னும் பேதைமை**எனவும்,  
* **சிறப்புஎன்னும் செம்பொருள்** எனவும், காரியத்தைக் காரணமாக உபசரித்தார். 

## உயர் வள்ளுவ வகுப்பு காணொளி

https://youtu.be/-OU1U5xFRU8?t=810

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 


## தொன்மையான சொற்கள்

செம்பொருள் // செவ்வியப் பொருள்  - மெய்ப்பொருள் ((பரம்பொருள் ))  
**அவிச்சை** - அறியாமை // மயக்கம் 
**சிறப்பு** - வீடு
**நோன்மை** - தேவை   
**காண்கை** - உணர்வது   
**இடைவிடாது பாவித்தல்** - தொடர்ந்து சிந்தித்தல்   
**பாவிக்கப்பட்டது** - நினைக்கப்பட்டது   
**கேவலப்பொருள்** - இறை   

## பொருட்குறிப்பு விளக்கம்


## இலக்கணக்குறிப்பு விளக்கம்

**எல்லாப் பொருள்களைக் காட்டிலும் சிறந்த பொருள் செம்பொருள்.**    
**ஈண்டு வீடு செம்பொருள்**; பிறப்பிற்கு முதற்காரணமாகிய பேதைமை மயக்கமாகிய அவிச்சை. செம்பொருளாகிய இறைவனை உணர்ந்தால் மயக்கம் நீங்கி பிறவி கெடும். பிறப்பு காரியம் அவிச்சை காரணம். செம்பொருள் காரியம் மெய்யுணர்தல் காரணம்.  

## ஆங்கில கருத்தாக்கம் 


