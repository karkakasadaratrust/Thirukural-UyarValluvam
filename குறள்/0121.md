உ

## குறள் எண் 

**அடக்கமுடைமை - குறள் - ௦௧௨௧ - 0121**  

## குறள் 

**அடக்கம் அமரருள் உய்க்கும் அடங்காமை  
ஆரிருள் உய்த்து விடும்.** 

## கொண்டு கூட்டும் முறை

**அடக்கம் அமரருள் உய்க்கும், அடங்காமை ஆர் இருள் உய்த்துவிடும்**  

## குறள் சாரம் 

**அடக்கத்தின் நன்மை, அடங்காமையின் தீமை**  
அடக்கம் என்ற அறம் ஒருவனை இவ்உலக வாழ்க்கைக்குப் பிறகு தேவர் உலகத்திற்குச் செலுத்தும்.  
அடங்காமை என்ற பாவம் தங்குவதற்கு முடியாத இருளில் செலுத்தும்.  

## பரிமேலழகர் உரை

**அடக்கம் அமரருள் உய்க்கும்** -  
ஒருவனை  
அடக்கமாகிய அறம் பின் தேவருலகத்து உய்க்கும்  

**அடங்காமை ஆர் இருள் உய்த்துவிடும்** -  
அடங்காமையாகிய பாவம்  
தங்குதற்கரிய இருளின்கண் செலுத்தும்.  

## பரிமேலழகர் உரைகுறிப்பு   

இருள் என்பது ஓர் நரக விசேடம். "எல்லாம் பொருளில் பிறந்துவிடும்" (நான்மணிக்கடிகை.7) என்றாற்போல, உய்த்துவிடும் என்பது ஒரு சொல்லாய் நின்றது.   

## பொருட்க்குறிப்பு 

**இருள்** என்பது ஓர் நரக விசேடம்.  

## இலக்கணக்குறிப்பு  

_**எல்லாம் பொருளில் பிறந்துவிடும் (நான்மணிக்கடிகை.7)**_ என்றாற்போல,  
**உய்த்துவிடும்** என்பது ஒரு சொல்லாய் நின்றது.    

## உயர் வள்ளுவ வகுப்பு காணொளி

https://youtu.be/iPX8dqfDMj4?t=1865

## உயர் வள்ளுவ வகுப்பு ஒலி அமைவு 

 
## குறள் சார்ந்த கதைகள் 

துறவி கட்டுப்பாடு இழந்த கதை  
https://youtu.be/iPX8dqfDMj4?t=2275

கல்லூரி அதிபர் கூறிய கதை  
https://youtu.be/iPX8dqfDMj4?t=2304

## தொன்மையான சொற்கள்

**அமரர்** - தேவர்     
**தங்குதற்கு அரிய** - தங்க முடியாத   

## பொருட்க்குறிப்பு விளக்கம்

>**நான்மணிக்கடிகை.7 எழுத்தாளர்: விளம்பிநாகனார்  

>கல்லிற் பிறக்குங் கதிர்மணி காதலி  
>சொல்லிற் பிறக்கும் உயர்மதம் - மெல்லென்று  
>அருளிற் பிறக்கும் அறநெறி எல்லாம்  
>பொருளிற் பிறந்து விடும். ..... ..7.  
>http://ilakkiyam.com/thirukural/16-sangailakkiyam/pathinenkeezhkanakunoolgal/1565-  

>கதிர்மணி - ஒளியுள்ள மணிகள்,  
>கல்லில் பிறக்கும் - மலையில் உண்டாகும்  
>உயர் மதம் - மிக்க களிப்பு,  
>(காதலி) சொல்லில் பிறக்கும் - காதலியினது இன்சொல்லினால் தோன்றும்  
>அறநெறி - அறவழிகள்,  
>மெல் என்ற அருளில் பிறக்கும் - மென்மை பொருந்திய அருளினிடம் உண்டாகும்  
>எல்லாம் - அவ்வறத்தோடு ஏனைய இன்பம் முதலியவெல்லாமும்,  
>பொருளில் பிறந்துவிடும் - செல்வத்தினால் உண்டாய்விடும்.

>மணிகள் மலையிலும், இன்பம் காதலியின் சொல்லிலும், அறநெறி அருளிலும், அவ்வறமும் இன்பமும் முதலான ஏனைய எல்லாப் பேறுகளுஞ் செல்வத்திலும் உண்டாகும்.


>கல் - கருவியாகு பெயராய் மலையையுணர்த்தும்.  
>கற்புடைய மனைவியின் சொல்லில் இன்பம் பயக்குமென்பார், ‘காதலி சொல்லில்' என்றார்.  
>மெல்லென்ற அருள், அகரம் தொக்கது.  
>அறநெறிக்கு அருளெண்ணமே ஏதுவென்பதற்கு ‘அருளிற் பிறக்கும் அறநெறி' எனப்பட்டது. ‘அறனு மருளுடையான் கண்ணதே யாகும்' என்பது சிறுபஞ்சமூலம். அறமும் இன்பமுமெல்லாம் பொருளிற் பிறந்து விடுதலைப் ‘பொருளானா மெல்லாம்' (106 : 2) என்னும் திருக்குறளாற் றெளிக.

>http://www.tamilvu.org/ta/library-l2900-html-l2900ind-131927  
>http://www.tamilvu.org/slet/l2900/l2900uri.jsp?song_no=7&book_id=33&head_id=33&sub_id=978

தங்குதற்கரிய (தங்குதற்கு அரிய) - தங்க முடியாத; அரிய என்பது அருமை நோக்கி இன்மையை வெளிப்படுத்துகின்றது. 

## இலக்கணக்குறிப்பு விளக்கம்


## ஆங்கில கருத்தாக்கம் 


